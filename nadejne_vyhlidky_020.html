<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola šestnáctá">
    <meta name="apple-mobile-web-app-capable" content="yes">
    <title>Kapitola šestnáctá</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./nadejne_vyhlidky_019.html">
    <link rel="next" href="./nadejne_vyhlidky_021.html">
    <meta name="nb-order" content="16">
    <link rel="self" href="nadejne_vyhlidky_020.html">
    <meta name="nb-identifier" content="dickens-nadejne-vyhlidky-69fc2df">
    <meta name="nb-role" content="chapter">
  </head>
  <body data-nb-words="1744" data-nb-chars="10121" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="nadejne_vyhlidky_005.html">Kapitola první</a></li>
        <li><a href="nadejne_vyhlidky_006.html">Kapitola druhá</a></li>
        <li><a href="nadejne_vyhlidky_007.html">Kapitola třetí</a></li>
        <li><a href="nadejne_vyhlidky_008.html">Kapitola čtvrtá</a></li>
        <li><a href="nadejne_vyhlidky_009.html">Kapitola pátá</a></li>
        <li><a href="nadejne_vyhlidky_010.html">Kapitola šestá</a></li>
        <li><a href="nadejne_vyhlidky_011.html">Kapitola sedmá</a></li>
        <li><a href="nadejne_vyhlidky_012.html">Kapitola osmá</a></li>
        <li><a href="nadejne_vyhlidky_013.html">Kapitola devátá</a></li>
        <li><a href="nadejne_vyhlidky_014.html">Kapitola desátá</a></li>
        <li><a href="nadejne_vyhlidky_015.html">Kapitola jedenáctá</a></li>
        <li><a href="nadejne_vyhlidky_016.html">Kapitola dvanáctá</a></li>
        <li><a href="nadejne_vyhlidky_017.html">Kapitola třináctá</a></li>
        <li><a href="nadejne_vyhlidky_018.html">Kapitola čtrnáctá</a></li>
        <li><a href="nadejne_vyhlidky_019.html">Kapitola patnáctá</a></li>
        <li><a href="nadejne_vyhlidky_020.html">Kapitola šestnáctá</a></li>
        <li><a href="nadejne_vyhlidky_021.html">Kapitola sedumnáctá</a></li>
        <li><a href="nadejne_vyhlidky_022.html">Kapitola osmnáctá</a></li>
        <li><a href="nadejne_vyhlidky_023.html">Kapitola devatenáctá</a></li>
        <li><a href="nadejne_vyhlidky_024.html">Kapitola dvacátá</a></li>
        <li><a href="nadejne_vyhlidky_025.html">Kapitola dvacátá první</a></li>
        <li><a href="nadejne_vyhlidky_026.html">Kapitola dvacátá druhá</a></li>
        <li><a href="nadejne_vyhlidky_027.html">Kapitola dvacátá třetí</a></li>
        <li><a href="nadejne_vyhlidky_028.html">Kapitola dvacátá čtvrtá</a></li>
        <li><a href="nadejne_vyhlidky_029.html">Kapitola dvacátá pátá</a></li>
        <li><a href="nadejne_vyhlidky_030.html">Kapitola dvacátá šestá</a></li>
        <li><a href="nadejne_vyhlidky_031.html">Kapitola dvacátá sedmá</a></li>
        <li><a href="nadejne_vyhlidky_032.html">Kapitola dvacátá osmá</a></li>
        <li><a href="nadejne_vyhlidky_033.html">Kapitola dvacátá devátá</a></li>
        <li><a href="nadejne_vyhlidky_034.html">Kapitola třicátá</a></li>
        <li><a href="nadejne_vyhlidky_035.html">Kapitola třicátá první</a></li>
        <li><a href="nadejne_vyhlidky_036.html">Kapitola třicátá druhá</a></li>
        <li><a href="nadejne_vyhlidky_037.html">Kapitola třicátá třetí</a></li>
        <li><a href="nadejne_vyhlidky_038.html">Kapitola třicátá čtvrtá</a></li>
        <li><a href="nadejne_vyhlidky_039.html">Kapitola třicátá pátá</a></li>
        <li><a href="nadejne_vyhlidky_040.html">Kapitola třicátá šestá</a></li>
        <li><a href="nadejne_vyhlidky_041.html">Kapitola třicátá sedmá</a></li>
        <li><a href="nadejne_vyhlidky_042.html">Kapitola třicátá osmá</a></li>
        <li><a href="nadejne_vyhlidky_043.html">Kapitola třicátá devátá</a></li>
        <li><a href="nadejne_vyhlidky_044.html">Kapitola čtyřicátá</a></li>
        <li><a href="nadejne_vyhlidky_045.html">Kapitola čtyřicátá první</a></li>
        <li><a href="nadejne_vyhlidky_046.html">Kapitola čtyřicátá druhá</a></li>
        <li><a href="nadejne_vyhlidky_047.html">Kapitola čtyřicátá třetí</a></li>
        <li><a href="nadejne_vyhlidky_048.html">Kapitola čtyřicátá čtvrtá</a></li>
        <li><a href="nadejne_vyhlidky_049.html">Kapitola čtyřicátá pátá</a></li>
        <li><a href="nadejne_vyhlidky_050.html">Kapitola čtyřicátá šestá</a></li>
        <li><a href="nadejne_vyhlidky_051.html">Kapitola čtyřicátá sedmá</a></li>
        <li><a href="nadejne_vyhlidky_052.html">Kapitola čtyřicátá osmá</a></li>
        <li><a href="nadejne_vyhlidky_053.html">Kapitola čtyřicátá devátá</a></li>
        <li><a href="nadejne_vyhlidky_054.html">Kapitola padesátá</a></li>
        <li><a href="nadejne_vyhlidky_055.html">Kapitola padesátá první</a></li>
        <li><a href="nadejne_vyhlidky_056.html">Kapitola padesátá druhá</a></li>
        <li><a href="nadejne_vyhlidky_057.html">Kapitola padesátá třetí</a></li>
        <li><a href="nadejne_vyhlidky_058.html">Kapitola padesátá čtvrtá</a></li>
        <li><a href="nadejne_vyhlidky_059.html">Kapitola padesátá pátá</a></li>
        <li><a href="nadejne_vyhlidky_060.html">Kapitola padesátá šestá</a></li>
        <li><a href="nadejne_vyhlidky_061.html">Kapitola padesátá sedmá</a></li>
        <li><a href="nadejne_vyhlidky_062.html">Kapitola padesátá osmá</a></li>
        <li><a href="nadejne_vyhlidky_063.html">Kapitola padesátá devátá</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./nadejne_vyhlidky_019.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="18"><span class="idea" data-nb-ref-number="1" id="idea1" data-nb-words="2" data-nb-chars="18">Kapitola šestnáctá</span></h1>
        <p class="chunk" data-nb-ref-number="2" data-nb-words="87" data-nb-chars="481"><span class="idea" data-nb-ref-number="2" id="idea2" data-nb-words="87" data-nb-chars="481">S&nbsp;hlavou plnou Jiřího Barnwella jsem se&nbsp;zprvu klonil k&nbsp;víře, že&nbsp;nějaký podíl na&nbsp;přepadení sestry musí padat i&nbsp;na hlavu mou, nebo alespoň že&nbsp;já&nbsp;– jako její blízký příbuzný, o&nbsp;němž se&nbsp;všeobecně ví, jaké závazky ho&nbsp;k&nbsp;ní pojí&nbsp;– jsem vystaven oprávněnějšímu podezření než kterákoli jiná osoba. Ale když jsem v&nbsp;jasnějším světle příštího rána začal znovu o&nbsp;věci uvažovat a&nbsp;slyšel o&nbsp;ní ze&nbsp;všech stran kolem sebe rozprávět, začal jsem se&nbsp;na&nbsp;případ dívat jinak, a&nbsp;to z&nbsp;hlediska rozumnějšího.</span></p>
        <p class="chunk" data-nb-ref-number="3" data-nb-words="103" data-nb-chars="597"><span class="idea" data-nb-ref-number="3" id="idea3" data-nb-words="103" data-nb-chars="597">Joe si&nbsp;šel večer posedět ke&nbsp;Třem veselým bárkařům a&nbsp;od čtvrt na&nbsp;devět do&nbsp;tři čtvrtě na&nbsp;deset si&nbsp;tam pokuřoval dýmku. Mezitímco tam byl, postávala moje sestra ve&nbsp;dveřích do&nbsp;kuchyně a&nbsp;pozdravila se&nbsp;na&nbsp;dobrou noc s&nbsp;jedním čeledínem, který se&nbsp;vracel domů. Řečený muž nedovedl určit čas, kdy ji&nbsp;viděl, přesněji (zabředl do&nbsp;silných rozpaků, když se&nbsp;o&nbsp;to pokoušel), než že&nbsp;to&nbsp;jistojistě bylo před devátou. Když Joe přišel pět minut před desátou domů, našel ji&nbsp;omráčenou na&nbsp;podlaze a&nbsp;okamžitě přivolal pomoc. Oheň nebyl dosud nijak neobvykle vyhořelý, ani knot svíčky tuze dlouhý; svíčka však byla zhaslá.</span></p>
        <p class="chunk" data-nb-ref-number="4" data-nb-words="103" data-nb-chars="599"><span class="idea" data-nb-ref-number="4" id="idea4" data-nb-words="103" data-nb-chars="599">Odnikud z&nbsp;domu nic nechybělo, nikde žádná krádež. A&nbsp;kromě sfouknuté svíčky, která hořela na&nbsp;stole mezi dveřmi a&nbsp;sestrou a&nbsp;byla za&nbsp;jejími zády, když stála čelem k&nbsp;ohni a&nbsp;dostala ránu, nebyl v&nbsp;kuchyni ani žádný nepořádek až&nbsp;na&nbsp;ten, jaký svým pádem a&nbsp;krvácením způsobila sama. Ale na&nbsp;místě činu zůstala pozoruhodná průkazná stopa. Útočník ji&nbsp;udeřil nějakým tupým a&nbsp;těžkým předmětem do&nbsp;hlavy a&nbsp;do týla; po&nbsp;těchto ranách, když už&nbsp;ležela na&nbsp;obličeji, po&nbsp;ní&nbsp;ještě s&nbsp;neobyčejnou prudkostí hodil něčím těžkým. A&nbsp;jakmile ji&nbsp;Joe zdvihl, na&nbsp;podlaze vedle ní&nbsp;leželo trestanecké pouto na&nbsp;nohy, přepilované vejpůl.</span></p>
        <p class="chunk" data-nb-ref-number="5" data-nb-words="96" data-nb-chars="567"><span class="idea" data-nb-ref-number="5" id="idea5" data-nb-words="96" data-nb-chars="567">A&nbsp;jen Joe svým kovářským okem to&nbsp;pouto prohlédl, ihned prohlásil, že&nbsp;bylo přepilováno před delší dobou. Poněvadž se&nbsp;zvěst o&nbsp;tom rozkřikla a&nbsp;donesla až&nbsp;na&nbsp;galejní lodě, přišli odtamtud lidé, aby pouto prozkoumali, a&nbsp;ti Joeův názor potvrdili. Neodvážili se&nbsp;sice přesného vyjádření, kdy asi pouto zmizelo z&nbsp;vězeňské lodi, k&nbsp;jejímuž inventáři kdysi bezesporu patřilo, ale s&nbsp;dobrým svědomím se&nbsp;mohli zaručit, že&nbsp;právě to&nbsp;železo neměl na&nbsp;noze žádný z&nbsp;obou trestanců, kteří uprchli minulý večer. Dále pak, že&nbsp;jednoho z&nbsp;těch dvou již dopadli a&nbsp;ten že&nbsp;se&nbsp;svého pouta nezbavil.</span></p>
        <p class="chunk" data-nb-ref-number="6" data-nb-words="80" data-nb-chars="408"><span class="idea" data-nb-ref-number="6" id="idea6" data-nb-words="80" data-nb-chars="408">Já&nbsp;však věděl své, a&nbsp;z&nbsp;toho jsem si&nbsp;v&nbsp;této věci také odvodil vlastní závěr. Měl jsem za&nbsp;to, že&nbsp;to&nbsp;je&nbsp;pouto mého trestance&nbsp;– pouto, které jsem ho&nbsp;viděl i&nbsp;slyšel pilovat na&nbsp;blatech&nbsp;–, ale že&nbsp;ho&nbsp;použil k&nbsp;nedávnému účelu, z&nbsp;toho ho&nbsp;můj rozum neobviňoval. Soudil jsem totiž, že&nbsp;se&nbsp;pouta zmocnila a&nbsp;k&nbsp;tomu krutému činu ho&nbsp;použila jedna ze&nbsp;dvou jiných osob&nbsp;– buď Orlick, nebo cizinec, který mi&nbsp;potají ukázal pilník.</span></p>
        <p class="chunk" data-nb-ref-number="7" data-nb-words="122" data-nb-chars="666"><span class="idea" data-nb-ref-number="7" id="idea7" data-nb-words="122" data-nb-chars="666">Nu, a&nbsp;pokud se&nbsp;týče Orlicka, ten se&nbsp;odebral do&nbsp;města zcela tak, jak nám řekl, když jsme ho&nbsp;natrefili u&nbsp;mýta, a&nbsp;celý večer ho&nbsp;bylo vidět porůznu po&nbsp;městě s&nbsp;všelijakými společníky v&nbsp;několika hostincích a&nbsp;domů se&nbsp;vrátil se&nbsp;mnou a&nbsp;s&nbsp;panem Wopslem. Nic nesvědčilo proti němu, kromě té&nbsp;hádky; ale moje sestra se&nbsp;pohádala s&nbsp;ním i&nbsp;s&nbsp;každým jiným ze&nbsp;svého okolí snad už&nbsp;tisíckrát. A&nbsp;pokud se&nbsp;pak týče toho cizince, kdyby si&nbsp;byl přišel pro své dvě bankovky, nemohla kvůli nim vzniknout žádná půtka, protože sestra byla plně rozhodnuta mu&nbsp;je&nbsp;vrátit. Ostatně k&nbsp;žádné srážce vůbec nedošlo&nbsp;– útočník vstoupil tak tiše a&nbsp;náhle, že&nbsp;mohl sestru srazit dřív, než se&nbsp;stačila ohlédnout.</span></p>
        <p class="chunk" data-nb-ref-number="8" data-nb-words="217" data-nb-chars="1232"><span class="idea" data-nb-ref-number="8" id="idea8" data-nb-words="217" data-nb-chars="1232">Bylo to&nbsp;pro mne strašlivé pomyšlení, že&nbsp;jsem tu&nbsp;zbraň, ať&nbsp;jakkoli neúmyslně, opatřil já; ale stěží jsem si&nbsp;mohl myslet něco jiného. Trpěl jsem nevýslovnými úzkostmi, když jsem znovu a&nbsp;znovu přemílal v&nbsp;hlavě, nemám-li se&nbsp;konečně zbavit té&nbsp;tíživé můry svého dětství a&nbsp;Joeovi celou historii vypovědět. Ještě kolik měsíců potom jsem si&nbsp;večer co&nbsp;večer tu&nbsp;otázku s&nbsp;konečnou platností zodpovídal záporně a&nbsp;nazítří ráno jsem ji&nbsp;začal zase probírat a&nbsp;rozbírat znovu. Výsledek tohoto vnitřního boje nakonec byl, že&nbsp;to&nbsp;je&nbsp;tajemství teď data už&nbsp;tak dávného, tak se&nbsp;mnou už&nbsp;srostlo a&nbsp;tak nedílně se&nbsp;vkořenilo do&nbsp;mé&nbsp;bytosti, že&nbsp;je&nbsp;prostě nemohu ze&nbsp;sebe vytrhnout. Ke&nbsp;všemu strachu, že&nbsp;by&nbsp;mi, když už&nbsp;natropilo tolik zla, mohlo nyní spíš než kdy jindy Joea odcizit, kdyby tomu uvěřil, mě&nbsp;od&nbsp;toho zdržoval ještě další strach, a&nbsp;to, že&nbsp;Joe by&nbsp;tomu neuvěřil, nýbrž že&nbsp;by&nbsp;to&nbsp;prohlásil za&nbsp;obludný výmysl stejně jako ty&nbsp;mé&nbsp;vybájené psy a&nbsp;telecí řízky. Ale tím jsem, to&nbsp;se&nbsp;rozumí, jen hleděl u&nbsp;sebe získat čas&nbsp;– neboť nezakolísal jsem snad mezi cestou správnou a&nbsp;špatnou vždycky až&nbsp;s&nbsp;křížkem po&nbsp;funuse?&nbsp;– a&nbsp;rozhodl jsem se&nbsp;tedy učinit plné doznání, teprve až&nbsp;usoudím z&nbsp;nějaké nové okolnosti, že&nbsp;znamená novou příležitost, jak přispět k&nbsp;odhalení útočníka.</span></p>
        <p class="chunk" data-nb-ref-number="9" data-nb-words="122" data-nb-chars="726"><span class="idea" data-nb-ref-number="9" id="idea9" data-nb-words="122" data-nb-chars="726">Strážníci a&nbsp;kriminalisté z&nbsp;Bow Street v&nbsp;Londýně&nbsp;– stalo se&nbsp;to&nbsp;totiž v&nbsp;dobách červeně okabátěné policie, dnes již vymřelé&nbsp;– slídili asi týden nebo dva po&nbsp;domě a&nbsp;počínali si&nbsp;skorem navlas tak, jak jsem kdy slyšel i&nbsp;četl o&nbsp;počínání podobných úředních veličin v&nbsp;jiných takových případech. Sebrali několik falešných osob a&nbsp;mocí mermo tloukli hlavou do&nbsp;zdi falešných pojmů a&nbsp;zarytě se&nbsp;snažili přizpůsobit okolnosti k&nbsp;pojmům, místo aby se&nbsp;pokusili pojmy vyvodit z&nbsp;okol­ností. Také postávali u&nbsp;dveří Veselých bárkařů se&nbsp;znaleckým a&nbsp;zdrženlivým výrazem, jenž v&nbsp;celém okolí vzbuzoval obdiv, a&nbsp;měli tajuplný způsob chápat se&nbsp;pití, který vydal málem za&nbsp;tolik, jako kdyby se&nbsp;chápali viníka. Ale ne&nbsp;docela, protože na&nbsp;to&nbsp;se&nbsp;nikdy nevzmohli.</span></p>
        <p class="chunk" data-nb-ref-number="10" data-nb-words="138" data-nb-chars="842"><span class="idea" data-nb-ref-number="10" id="idea10" data-nb-words="138" data-nb-chars="842">Dlouho potom, kdy se&nbsp;tito potentáti zákona rozprchli, ležela moje sestra těžce nemocná na&nbsp;lůžku. Měla porušený zrak, takže viděla předměty několikanásobně, a&nbsp;sahala po&nbsp;přeludných šálcích čaje a&nbsp;sklenicích vína místo po&nbsp;skutečných; značně utrpěl i&nbsp;její sluch a&nbsp;také paměť, a&nbsp;její řeč byla nesrozumitelná. Když se&nbsp;konečně zotavila natolik, že&nbsp;jsme ji&nbsp;mohli dovést do&nbsp;přízemí, ještě pořád jsme ji&nbsp;museli nechávat u&nbsp;ruky mou tabulku, aby mohla naznačit písmem, co&nbsp;nemohla naznačit řečí. Poněvadž v&nbsp;pravopise (o velmi špatném písmu ani nemluvě) byla víc než slabá a&nbsp;poněvadž Joe byl víc než slabý čtenář, vznikaly z&nbsp;toho mezi nimi prapodivné zmatky, a&nbsp;tu vždycky volali mne, abych nedorozumění rozřešil. Podat jí&nbsp;mléko místo léku nebo číst šátek místo šálek a&nbsp;slánka místo slanina, to&nbsp;byly některé z&nbsp;nejkrotších omylů, jichž jsem se&nbsp;dopouštěl sám.</span></p>
        <p class="chunk" data-nb-ref-number="11" data-nb-words="85" data-nb-chars="537"><span class="idea" data-nb-ref-number="11" id="idea11" data-nb-words="85" data-nb-chars="537">Ale co&nbsp;do&nbsp;povahy se&nbsp;značně zlepšila a&nbsp;byla trpělivá. Třaslavá nejistota v&nbsp;pohybech všech údů se&nbsp;brzy stala pravidelným úkazem jejího zdravotního stavu a&nbsp;později, obyčejně tak po&nbsp;dvou až&nbsp;třech měsících, se&nbsp;často chytávala rukama za&nbsp;hlavu a&nbsp;potom setrvala pokaždé asi týden v&nbsp;jakémsi zasmušilém poblouzení mysli. Nevěděli jsme si&nbsp;rady, kde pro ni&nbsp;najít vhodnou opatrovnici, až&nbsp;nás šťastně vysvobodila nahodilá událost. Prateta pana Wopsla totiž přemohla zakořeněný zvyk žití, do&nbsp;něhož kdysi upadla, a&nbsp;Biddy se&nbsp;stala členem naší domácnosti.</span></p>
        <p class="chunk" data-nb-ref-number="12" data-nb-words="166" data-nb-chars="961"><span class="idea" data-nb-ref-number="12" id="idea12" data-nb-words="166" data-nb-chars="961">Mohlo to&nbsp;být asi měsíc potom, co&nbsp;se&nbsp;sestra znovu ukázala v&nbsp;kuchyni, když k&nbsp;nám přišla Biddy s&nbsp;malou flekatou truhličkou, která obsahovala všechen její pozemský majetek, a&nbsp;stala se&nbsp;požehnáním pro dům. Byla požehnáním především pro Joea, protože ustavičný pohled na&nbsp;tělesnou trosku jeho ženy toho milého dobráka těžce krušil, až&nbsp;si&nbsp;navykl co&nbsp;chvíli se&nbsp;ke&nbsp;mně obracet, zatímco ji&nbsp;večer opatřoval na&nbsp;noc, a&nbsp;s&nbsp;těma svýma modrýma očima zavlhlýma slzami prohodit: „Že to&nbsp;bejvala ženská namoutě pohledná a&nbsp;fortelná, Pipe!“ Protože se&nbsp;jí&nbsp;Biddy okamžitě ujala tak obratně, jako by&nbsp;o&nbsp;ni byla pečovala odmalička, mohl Joe s&nbsp;postupem času do&nbsp;jisté míry ocenit, oč&nbsp;klidnější má&nbsp;nyní život, a&nbsp;občas si&nbsp;zajít k&nbsp;Veselým bárkařům pro změnu, která mu&nbsp;jen prospívala. Pro lidi od&nbsp;policie bylo příznačné, že&nbsp;všichni více či&nbsp;méně podezírali chudáka Joea (ačkoli ten o&nbsp;tom neměl ani tušení) a&nbsp;že se&nbsp;shodovali v&nbsp;názoru, že&nbsp;to&nbsp;je&nbsp;jedna z&nbsp;nejprohnanějších povah, s&nbsp;jakými se&nbsp;kdy setkali.</span></p>
        <p class="chunk" data-nb-ref-number="13" data-nb-words="33" data-nb-chars="195"><span class="idea" data-nb-ref-number="13" id="idea13" data-nb-words="33" data-nb-chars="195">Prvně se&nbsp;Biddy ve&nbsp;svém novém postavení proslavila tím, že&nbsp;rozluštila záhadu, která mne úplně položila na&nbsp;lopatky. Usilovně jsem se&nbsp;ji&nbsp;pokoušel rozřešit, ale nic jsem s&nbsp;ní nesvedl. Bylo to&nbsp;takhle:</span></p>
        <p class="chunk" data-nb-ref-number="14" data-nb-words="140" data-nb-chars="771"><span class="idea" data-nb-ref-number="14" id="idea14" data-nb-words="140" data-nb-chars="771">Znovu a&nbsp;znovu a&nbsp;znovu kreslila sestra na&nbsp;tabulku písmeno, které vypadalo jako podivné T, a&nbsp;potom nás s&nbsp;krajní horlivostí na&nbsp;ně&nbsp;upozorňovala jako na&nbsp;něco, po&nbsp;čem obzvlášť touží. Marně jsem zkoušel všechno, co&nbsp;začínalo na&nbsp;T&nbsp;a&nbsp;co jsem mohl ukázat, od&nbsp;téru až&nbsp;k&nbsp;topince a&nbsp;truhlíku. Konečně mě&nbsp;napadlo, že&nbsp;ten znak vypadá jako kladivo, a&nbsp;když jsem sestře křikl to&nbsp;slovo dychtivě do&nbsp;ucha, začala bušit do&nbsp;stolu a&nbsp;vyjádřila částečný souhlas. Hned jsem jí&nbsp;po&nbsp;řadě přinesl všechna naše kladiva, ale bez úspěchu. Potom jsem si&nbsp;vzpomněl, že&nbsp;skorem stejný tvar má&nbsp;berlička, a&nbsp;vypůjčil jsem si&nbsp;tedy jednu ze&nbsp;vsi a&nbsp;s&nbsp;notnou důvěrou jsem ji&nbsp;předvedl sestře. Ale když jsem jí&nbsp;ji&nbsp;ukázal, vrtěla hlavou tak prudce, že&nbsp;jsme se&nbsp;až&nbsp;báli, aby si&nbsp;při své slabosti a&nbsp;otřeseném zdraví neublížila.</span></p>
        <p class="chunk" data-nb-ref-number="15" data-nb-words="56" data-nb-chars="336"><span class="idea" data-nb-ref-number="15" id="idea15" data-nb-words="56" data-nb-chars="336">Sotva sestra poznala, jak velice bystře ji&nbsp;Biddy chápe, objevil se&nbsp;ten tajuplný znak na&nbsp;tabulce znovu. Biddy se&nbsp;na&nbsp;něj přemítavě zadívala, vyslechla můj výklad, zadívala se&nbsp;přemítavě na&nbsp;mou sestru, zadívala se&nbsp;přemítavě na&nbsp;Joea (kterého na&nbsp;tabulce vždycky představovalo jeho začáteční písmeno) a&nbsp;rozběhla se&nbsp;do&nbsp;kovárny a&nbsp;za ní&nbsp;Joe a&nbsp;já.</span></p>
        <p class="chunk" data-nb-ref-number="16" data-nb-words="11" data-nb-chars="86"><span class="idea" data-nb-ref-number="16" id="idea16" data-nb-words="11" data-nb-chars="86">„No, samozřejmě!“ zvolala Biddy s&nbsp;rozzářeným obličejem. „Ještě nechápete? <em>Toho</em> myslí!“</span></p>
        <p class="chunk" data-nb-ref-number="17" data-nb-words="55" data-nb-chars="359"><span class="idea" data-nb-ref-number="17" id="idea17" data-nb-words="55" data-nb-chars="359">Orlicka, bezesporu Orlicka! Zapomněla jeho jméno a&nbsp;dovedla ho&nbsp;označit jedině jeho kladivem. Řekli jsme mu, proč chceme, aby šel do&nbsp;kuchyně, a&nbsp;Orlick pomalu odložil kladivo, předloktím si&nbsp;utřel čelo, ještě jednou si&nbsp;je&nbsp;otřel zástěrou a&nbsp;potom vyšel loudavě ven s&nbsp;oním podivným, klátivým, pobudovským pohupováním v&nbsp;kolenou, které ho&nbsp;tak nápadně charakterizovalo.</span></p>
        <p class="chunk" data-nb-ref-number="18" data-nb-words="128" data-nb-chars="740"><span class="idea" data-nb-ref-number="18" id="idea18" data-nb-words="128" data-nb-chars="740">Přiznávám, že&nbsp;jsem čekal, že&nbsp;ho&nbsp;sestra přede mnou obviní, a&nbsp;že mě&nbsp;docela jiný vývoj událostí zklamal. Jevila největší úzkostlivost, aby s&nbsp;ním vycházela dobře, očividně ji&nbsp;velice těšilo, že&nbsp;jsme ho&nbsp;konečně přivedli, a&nbsp;posunkem nám naznačila přání, abychom mu&nbsp;nabídli něco k&nbsp;pití. Pozorovala jeho výraz, jako by&nbsp;jí&nbsp;mimořádně záleželo na&nbsp;tom, aby se&nbsp;ujistila, že&nbsp;mu&nbsp;takové přijetí přichází vhod, dávala najevo všemožnou touhu si&nbsp;ho&nbsp;usmířit a&nbsp;ve všem, co&nbsp;činila, byla známka pokorného uprošování, jaké jsem viděl čišet z&nbsp;chování dítěte k&nbsp;přísnému učiteli. Od&nbsp;toho dne pak sotva minul jediný, aby na&nbsp;tabulce nenakreslila kladivo a&nbsp;aby se&nbsp;do&nbsp;kuchyně nevklátil Orlick a&nbsp;nestál zarytě před ní, jako by&nbsp;nevěděl o&nbsp;nic víc než já, co&nbsp;si&nbsp;z&nbsp;toho vybrat.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./nadejne_vyhlidky_021.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>