<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nadejne_vyhlidky-33</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nadejne_vyhlidky-33" xml:lang="cs-CZ">
		<div class="Z-kladn--textový-r-meček">
			<p id="_idParaDest-32" class="MLP_uroven2_kapitola ParaOverride-1">Kapitola třicátá druhá</p>
			<p class="MLP_text_bez1radku_-0-12- ParaOverride-1">Jednoho dne, kdy jsem se pilně zabýval knihami a&#160;panem Pocketem, jsem poštou dostal psaní, jehož pouhý zevnějšek mě uvrhl do silného vzrušení&#160;– neboť ačkoli jsem ještě nikdy neviděl rukopis, kterým byla psána adresa, vytušil jsem, čí ruka to je. Sdělení nezačínalo žádným ustáleným oslovením, jako Milý pane Pipe, nebo Milý Pipe, nebo Vážený pane, nebo Milý nevímco, ale znělo takto:</p>
			<p class="MLP_dopis_bez1radku_-I- ParaOverride-1">„Pozítří mám poledním dostavníkem přijet do Londýna. Bylo myslím ujednáno, že mi přijdete naproti, je to správné? Buď jak buď, slečna Havishamová ten dojem má a&#160;já píši na její přání. Posílá Vám pozdrav.&#160;– Vaše Estella.“</p>
			<p class="MLP_text_-12-0- ParaOverride-1">Kdyby na to bývalo dost času, byl bych si pro tu událost pravděpodobně dal ušít několik obleků; ale čas nebyl a&#160;já se musel spokojit s&#160;těmi, které jsem měl. V&#160;mžiku jsem ztratil všechnu chuť k&#160;jídlu, a&#160;dokud ten den nenastal, nepoznal jsem chviličku klidu ani odpočinku. Ne že by mi jeho příchod byl přinesl to či ono, poněvadž pak jsem na tom byl ještě hůř než předtím, a&#160;začal jsem se potulovat kolem dostavníkové stanice ve Wood Street u&#160;Cheapside, ještě než dostavník vůbec od Modrého kance v&#160;našem městečku vyjel. Ačkoli jsem to úplně dobře věděl, přese všechno jsem měl pocit, jako by nebylo docela jisté pouštět dostavníkovou stanici z&#160;očí na delší dobu než vždy na pět minut; a&#160;v&#160;tomto pošetilém duševním stavu jsem absolvoval první půlhodinu ze své čtyřhodinové nebo pětihodinové hlídky, když vtom se proti mně znenadání vynořil Wemmick.</p>
			<p class="MLP_text ParaOverride-1">„Hoho, pane Pipe,“ zvolal, „jak se máte? To bych si byl sotva pomyslel, že tohle je <span class="MLP_znak_kurziva_11b">váš</span> rajón.“</p>
			<p class="MLP_text ParaOverride-1">Vysvětlil jsem mu, že čekám na někoho, kdo má přijet dostavníkem, a&#160;pozeptal jsem se na Hrad a&#160;na Dědu.</p>
			<p class="MLP_text ParaOverride-1">„Děkuju, oba si vedou náramně,“ odpověděl Wemmick, „a obzvlášť Děda. Je v&#160;báječné kondici. O&#160;příštích narozeninách mu bude dvaaosmdesát. Mám v&#160;úmyslu vypálit dvaaosmdesát ran, jestliže sousedstvo nebude bručet a&#160;to moje dělo ukáže, že na takovou námahu stačí. Ale tohle není rozprávka pro Londýn. Kam myslíte, že jdu?“</p>
			<p class="MLP_text ParaOverride-1">„Do písárny,“ řekl jsem, protože se ubíral tím směrem.</p>
			<p class="MLP_text ParaOverride-1">„Hned vedle ní,“ opravil mě Wemmick, „jdu do Newgate. Máme právě jeden případ bankovní loupeže a&#160;já byl tamhle kousek cesty omrknout si místo děje a&#160;teď si musím promluvit pár slovíček s&#160;naším klientem.“</p>
			<p class="MLP_text ParaOverride-1">„Váš klient tu loupež spáchal?“ zeptal jsem se.</p>
			<p class="MLP_text ParaOverride-1">„Bůh chraň a&#160;uchovej, ne,“ odpověděl Wemmick velmi suše. „Ale obviňují ho z&#160;ní. To by se mohlo stát i&#160;vám nebo mně. Mohli by z&#160;ní dobře obvinit každého z&#160;nás dvou, víme?“</p>
			<p class="MLP_text ParaOverride-1">„Jenže žádného z&#160;nás dvou neobvinili,“ namítl jsem.</p>
			<p class="MLP_text ParaOverride-1">„Tak, tak!“ řekl Wemmick a&#160;ukazováčkem mě píchl do prsou. „Jste vy mi filuta, pane Pipe! Nechtěl byste se podívat do Newgate? Máte chvilku volného času?“</p>
			<p class="MLP_text ParaOverride-1">Měl jsem tolik volného času, že pro mne ten návrh, přes všechnu svou neslučitelnost s&#160;mou skrytou touhou nespustit dostavníkovou stanici z&#160;očí, znamenal úlevu. Zamumlal jsem, že se půjdu zeptat, mám-li čas s&#160;ním jít, a&#160;hned jsem zamířil do staniční pokladny a&#160;tam jsem si za cenu trpké zkoušky písařovy trpělivosti co nejpřesněji ověřil nejbližší možný okamžik, kdy lze dostavník očekávat&#160;– což jsem ovšem věděl už předtím právě tak dobře jako on. Potom jsem se vrátil zase k&#160;panu Wemmickovi, a&#160;když jsem se naoko podíval na hodinky a&#160;projevil líčené překvapení nad informací, jíž se mi dostalo, nabídku jsem přijal.</p>
			<p class="MLP_text ParaOverride-1">V&#160;několika minutách jsme byli v&#160;Newgate a&#160;vrátnicí, kde na holých stěnách mezi vězeňským řádem a&#160;cedulemi viselo několikero pout, jsme prošli do vnitřku trestnice. V&#160;oné době byla vězení velmi zanedbaná a&#160;čas přehnané reakce, která následuje po každém veřejném bezpráví&#160;– a&#160;která je vždycky jeho nejtěžším a&#160;nejdelším trestem&#160;–, byl dosud daleko. A&#160;tak zločinci neměli o&#160;nic lepší ubytování ani stravu než vojáci (neřkuli obecní chudí) a&#160;zřídkakdy podpalovali svá vězení z&#160;omluvitelného důvodu, že si chtějí zlepšit chuť polévky. Když mě Wemmick zavedl dovnitř, byl právě čas návštěv a&#160;podomek z&#160;hospody obcházel s&#160;pivem a&#160;vězňové v&#160;kotcích za mřížemi si kupovali pivo a&#160;hovořili se známými, a&#160;byl to výjev naveskrz špinavý, ošklivý, neladný, skličující.</p>
			<p class="MLP_text ParaOverride-1">Připadalo mi, že Wemmick chodí mezi vězni asi tak, jako by se zahradník procházel mezi svými rostlinami. Prvně mi to kmitlo hlavou, když spatřil ratolístku, která vypučela přes noc, a&#160;řekl: „Cože, kapitán Tom? Jste to tam vy? Ale, ale!“ a&#160;také: „Je to tam za studnou Černý Bill? No ne, já vás nečekal aspoň dva měsíce; jakpak se vám vede?“ Rovněž kdykoli se Wemmick zastavil u&#160;mříží, aby vyslechl úzkostlivý šepot některého vězně&#160;– každého vždycky zvlášť&#160;– díval se na ně při takové konzultaci s&#160;tou svou poštovní schránkou nehybně sklapnutou tak, jako by u&#160;svých rostlinek obzvlášť bedlivě pozoroval, jak od poslední prohlídky pokročily k&#160;tomu, aby se do dne přelíčení rozvily v&#160;plný květ.</p>
			<p class="MLP_text ParaOverride-1">Těšil se velké oblibě a&#160;shledal jsem, že obstarává důvěrnou složku páně Jaggersovy agendy, třebaže i&#160;jeho obestíralo něco z&#160;páně Jaggersovy majestátnosti, co nedovolovalo přiblížit se mu za určitou mez. Své osobní poznání každého jednotlivého klienta vyjadřoval souhrnně tím, že na něj maličko kývl hlavou, oběma rukama si trochu lehčeji poposadil klobouk, potom ještě pevněji sevřel tu svou škvíru poštovní schránky a&#160;strčil si obě ruce do kapes. V&#160;několika případech se objevily potíže stran sehnání potřebného honoráře, a&#160;tu pan Wemmick ucouvl co možno nejdál od podávané nepostačující částky peněz a&#160;řekl: „To nemá smysl, kamaráde. Já jsem jen podřízená síla. Nemůžu přijmout. Takové jednání s&#160;podřízenou silou si nechte zajít. Jestli si nemůžete opatřit určenou sumu, kamaráde, tak se nejlíp obraťte na principála. V&#160;našem oboru je spousta principálů, víte, a&#160;co nestojí za námahu jednomu, může třeba stát za námahu jinému&#160;– to vám radím ze svého stanoviska podřízené síly. Nezkoušejte takovéhle zbytečné cesty. Nač byste to dělal? No, kdo je další?“</p>
			<p class="MLP_text ParaOverride-1">Takto jsme se procházeli Wemmickovým skleníkem, až se ke mně otočil a&#160;řekl: „Všimněte si toho člověka, co mu podám ruku.“ Byl bych si ho jistě všiml i&#160;bez tohoto předběžného upozornění, protože si doposud ještě s&#160;nikým ruku nepodal.</p>
			<p class="MLP_text ParaOverride-1">Takřka vzápětí, jak domluvil, přistoupil v&#160;jednom koutě k&#160;mříži statný vzpřímený muž (jehož vidím ještě teď, co toto píši). Měl na sobě silně obnošený olivově zelený šosatý kabát, přes červeň pleti se mu rozlévala prapodivná bledost a&#160;oči mu těkaly na všechny strany, když se je snažil na něco upřít. Přistoupil k&#160;mříži a&#160;s&#160;polo­vážným a&#160;pološprýmovným vojenským zasalutováním hodil rukou ke klobouku, povlečenému na povrchu kalným lojovatým škraloupem jako studená hovězí polévka.</p>
			<p class="MLP_text ParaOverride-1">„Servus, plukovníku!“ začal Wemmick. „Tak se vede, plukovníku?“</p>
			<p class="MLP_text ParaOverride-1">„Docela dobře, pane Wemmicku.“</p>
			<p class="MLP_text ParaOverride-1">„Udělalo se všechno, co se udělat dalo, plukovníku, ale důkazy byly na nás tuze silné.“</p>
			<p class="MLP_text ParaOverride-1">„Ano, pane, byly tuze silné&#160;– <span class="MLP_znak_kurziva_11b">já</span> si z&#160;toho ale nic nedělám.“</p>
			<p class="MLP_text ParaOverride-1">„Ne, ne,“ potvrdil Wemmick suše, „<span class="MLP_znak_kurziva_11b">vy</span> si z&#160;toho nic neděláte.“ Potom se obrátil ke mně: „Tenhle muž sloužil Jeho Veličenstvu. Vojákoval u&#160;pěchoty a&#160;vykoupil si propuštění.“</p>
			<p class="MLP_text ParaOverride-1">Prohodil jsem: „Skutečně?“ a&#160;mužovy oči se podívaly na mne a&#160;potom se dívaly kolem mne dokola a&#160;potom si muž přejel rukou po rtech a&#160;zasmál se.</p>
			<p class="MLP_text ParaOverride-1">„Myslím, pane, že v&#160;pondělí budu z&#160;toho tady venku,“ řekl Wemmickovi.</p>
			<p class="MLP_text ParaOverride-1">„Snad,“ odvětil můj přítel, „ale člověk nikdy neví.“</p>
			<p class="MLP_text ParaOverride-1">„Jsem rád, že mám příležitost dát vám sbohem, pane Wemmicku,“ pravil muž a&#160;prostrčil mezi dvěma tyčemi mříže ruku.</p>
			<p class="MLP_text ParaOverride-1">„Děkuju,“ odpověděl Wemmick a&#160;potřásl si s&#160;ním rukou. „Nápodobně, plukovníku.“</p>
			<p class="MLP_text ParaOverride-1">„Kdyby to, co jsem měl u&#160;sebe, když mě sebrali, bývalo pravé, pane Wemmicku,“ řekl muž, neochotný pustit se jeho ruky, „byl bych vás poprosil o&#160;laskavost, abyste nosil ještě další prsten&#160;– v&#160;uznání za vaši pozornost.“</p>
			<p class="MLP_text ParaOverride-1">„Přijmu dobrou vůli, jako by se stalo,“ odvětil Wemmick. „Že si vzpomínám&#160;– byl jste velký pěstitel holubů.“ Muž vzhlédl k&#160;obloze. „Slyšel jsem, že máte pozoruhodnou odrůdu kotrčáků. <span class="MLP_znak_kurziva_11b">Mohl</span> byste pověřit některého ze svých přátel, aby mi přinesl párek, nemáte-li pro ně žádné další použití?“</p>
			<p class="MLP_text ParaOverride-1">„Stane se, pane.“</p>
			<p class="MLP_text ParaOverride-1">„Výborně,“ pravil Wemmick, „bude o&#160;ně dobře postaráno. Loučím se, plukovníku. Sbohem!“ Znovu si podali ruce, a&#160;když jsme se vzdalovali, řekl mi Wemmick: „Penězokaz, znamenitý odborník. Potvrzení rozsudku vrchním soudcem vyjde dnes a&#160;poprava bude určitě v&#160;pondělí. Ale chápete, co se toho týče, takový párek holubů je přec jen taky mobilní majetek.“</p>
			<p class="MLP_text ParaOverride-1">Při těch slovech se ohlédl a&#160;kývl na svou zašlou rostlinku, a&#160;když pak zamířil ze dvora ven, rozhlížel se kolem sebe, jako by uvažoval, který jiný kořenáč by se nejlépe hodil na její místo.</p>
			<p class="MLP_text ParaOverride-1">Když jsme na odchodu z&#160;vězení procházeli vrátnicí, zjistil jsem, že klíčníci uznávají velkou důležitost mého poručníka neméně než svěřenci jimi střežení. „Povídám, pane Wemmick,“ zeptal se klíčník, který nás mezi oběma železem pobitými a&#160;bodci opatřenými branami zadržel a&#160;pečlivě zamkl jednu, dřív než odemkl druhou, „copak hodlá pan Jaggers udělat s&#160;tou vraždou na nábřeží? Udělá z&#160;ní jen neúmyslné zabití, nebo co s&#160;ní vlastně chce udělat?“</p>
			<p class="MLP_text ParaOverride-1">„Proč se nezeptáte jeho?“ opáčil Wemmick.</p>
			<p class="MLP_text ParaOverride-1">„Inu jo, to nejspíš!“ ohradil se klíčník.</p>
			<p class="MLP_text ParaOverride-1">„Chm, takhle to tady chodí se všemi, pane Pipe,“ poznamenal Wemmick a&#160;obrátil se se svou škvírou poštovní schránky ještě protáhlejší ke mně. „Mne podřízeného se neostýchají ptát na všechno možné&#160;– ale jaktěživo je nenachytáte, aby se na něco zeptali mého principála.“</p>
			<p class="MLP_text ParaOverride-1">„Je tenhle mladý pán jeden z&#160;praktikantů nebo kandidátů u&#160;vaší firmy?“ zeptal se klíčník se širokým úsměvem nad dobrou náladou pana Wemmicka.</p>
			<p class="MLP_text ParaOverride-1">„Vida ho, už má zas něco!“ zvolal Wemmick. „Říkal jsem to! Na podřízeného vysype novou otázku, ještě ta první ani nevystydla! No, dejme tomu, že pan Pip jeden z&#160;nich je?“</p>
			<p class="MLP_text ParaOverride-1">„Hm,“ odpověděl klíčník a&#160;znovu se zeširoka usmál, „pak tedy ví, co pan Jaggers je.“</p>
			<p class="MLP_text ParaOverride-1">„Ouha!“ zvolal Wemmick a&#160;vzápětí znenadání žertovně zašermoval pěstí klíčníkovi pod nosem. „Když máte co dělat s&#160;mým principálem, tak jste němý jako tyhle vaše klíče, to víte moc dobře! Pusťte nás ven, vy lišáku stará, nebo ho navedu, aby na vás podal žalobu pro neoprávněné věznění.“</p>
			<p class="MLP_text ParaOverride-1">Klíčník se zasmál a&#160;popřál nám na shledanou a&#160;smál se na nás přes bodce nad vrátky v&#160;bráně, ještě když jsme už sestupovali po schodech na ulici.</p>
			<p class="MLP_text ParaOverride-1">„Pamatujte si, pane Pipe,“ řekl mi Wemmick vážně do ucha, když se do mne pro větší důvěrnost zavěsil, „věru nevím, že by pan Jaggers mohl dělat něco lepšího než tohle, jak se drží vysoko. Vždycky je tak vysoko. Jeho ustavičná výška je úplně přiléhavá k&#160;jeho ohromným schopnostem. Ten plukovník by se neodvážil rozloučit <span class="CharOverride-1">s</span>&#160;<span class="MLP_znak_kurziva_11b">ním</span>, právě tak jako by se ho ten klíčník neodvážil zeptat na jeho úmysly s&#160;nějakým případem. A&#160;potom mezi tu svou výšku a&#160;mezi ně všoupne svého podřízeného&#160;– chápete přece, ne?&#160;– a&#160;tak je má v&#160;hrsti, jsou duší tělem jeho.“</p>
			<p class="MLP_text ParaOverride-1">Zchytralost mého poručníka na mne učinila, a&#160;to nikoli poprvé, velmi hluboký dojem. Abych přiznal pravdu, z&#160;hloubi srdce jsem si přál, a&#160;to také nikoli poprvé, abych měl nějakého jiného poručníka s&#160;méně znamenitými schopnostmi.</p>
			<p class="MLP_text ParaOverride-1">S&#160;panem Wemmickem jsem se rozloučil před písárnou v&#160;Malé Britské, kde jako obyčejně postávali pokorní uchazeči o&#160;páně Jaggersovo povšimnutí, a&#160;vrátil jsem se na svou hlídku do ulice s&#160;dostavníkovou stanicí ještě stále asi s&#160;třemi hodinami času k&#160;dobru. Celou tu dobu jsem strávil přemýšlením, jak je to divné, že mě ustavičně musí obklopovat všechna ta špína vězení a&#160;zločinu; že jsem se s&#160;ní musel prvně setkat už hned v&#160;dětství za jednoho zimního večera venku na našich osamělých blatech; že se musela znovu objevit ve dvou dalších případech, kdy vyvstala jako skvrna sice vybledlá, ale nikoli zmizelá; že musí i&#160;tímhle novým způsobem stále prolínat můj osud a&#160;životní vzestup. Mezitímco se moje mysl obírala těmito úvahami, myslel jsem i&#160;na krásnou mladou Estellu, pyšnou a&#160;uhlazenou, jak mi jde vstříc, a&#160;s&#160;propastným odporem jsem myslel na kontrast mezi ní a&#160;vězením. Přál jsem si, abych se nebyl s&#160;Wemmickem vůbec setkal, nebo abych mu nebyl povolil a&#160;nešel s&#160;ním, tak abych jako z&#160;udělání neměl právě v&#160;ten den dech i&#160;šaty nasáklé newgateským vězením. Jak jsem se tak volně procházel sem a&#160;tam, sklepával jsem si vězeňský prach z&#160;nohou a&#160;vytřásal jsem si ho ze šatů a&#160;vyfukoval jsem jeho pach z&#160;plic. Při tom, jak mi paměť neustále připomínala, kdo to má přijet, jsem se cítil tak pošpiněný, že dostavník nakonec přijel brzy, a&#160;já se dosud nezbavil poskvrňujícího vědomí o&#160;existenci páně Wemmickova skleníku, když jsem v&#160;okně dostavníku spatřil její tvář i&#160;její ruku, kterak mi mává.</p>
			<p class="MLP_text ParaOverride-1">Co to jen bylo za bezejmenný stín, který se v&#160;tom jediném okamžiku opět mihl kolem?</p>
		</div>
</body>
</html>