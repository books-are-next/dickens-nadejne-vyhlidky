<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nadejne_vyhlidky-21</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nadejne_vyhlidky-21" xml:lang="cs-CZ">
		<div class="Z-kladn--textový-r-meček">
			<p id="_idParaDest-20" class="MLP_uroven2_kapitola ParaOverride-1">Kapitola dvacátá</p>
			<p class="MLP_text_bez1radku ParaOverride-1">Cesta z&#160;našeho města do metropole trvala asi pět hodin. Bylo něco málo po poledni, když se čtyřspřežní dostavník, který mě vezl jako pasažéra, dostal do spleti dopravy, rozhemžené kolem Zkřížených klíčů ve Woodstreet u&#160;Cheapside v&#160;Londýně.</p>
			<p class="MLP_text ParaOverride-1">My Britové jsme tenkrát byli obzvlášť pevně zajedno v&#160;tom, že je velezrádné pochybovat, že máme všechno nejlepší a&#160;jsme ze všech nejlepší; jinak, ačkoli mě nesmírnost Londýna děsila, bych myslím třeba byl docela malinko pochyboval, není-li Londýn vlastně notně šeredný, křivolaký, stěsnaný a&#160;špinavý.</p>
			<p class="MLP_text ParaOverride-1">Pan Jaggers mi podle příslibu adresu vskutku poslal; bylo to v&#160;Malé Britské a&#160;za jméno ulice na vizitku připsal „hned za Smithfieldem a&#160;blízko u&#160;stanice dostavníku“. Přesto mě nájemný kočí, který měl na svém umaštěném plášti snad tolik límců, kolik mu bylo let, nacpal do svého fiakru a&#160;zatarasil mě uvnitř řinčivou barikádou sklápěcích schůdků tak důkladně, jako kdyby mě hodlal vézt padesát mil daleko. Vylézt na kozlík, který, jak se pamatuji, měl přikrášlený starou, opršelou hráškově zelenou houní, na cáry prožranou od molů, byla pro něho notně zdlouhavá práce. Byla to báječná ekvipáž s&#160;šesti velkými šlechtickými korunkami na bocích a&#160;s&#160;polámanými stupátky a&#160;madly, na nichž se vzadu mohlo udržet nevím kolik lokajů, a&#160;pod nimi viselo jakési brlení, které mělo samozvaným lokajům zabránit, aby nepodlehli pokušení se svézt.</p>
			<p class="MLP_text ParaOverride-1">Měl jsem sotva čas drožky užít a&#160;pomyslet si, jak velice se podobá smetišti a&#160;zároveň i&#160;hadrárně, a&#160;podivit se, proč kočí ukládá pytlíky s&#160;obrokem dovnitř, když vtom jsem zpozoroval, že se drožkář chystá slézat, jako kdybychom měli tu chvíli zastavit. A&#160;tu chvíli jsme také skutečně zastavili, a&#160;to v&#160;pochmurné ulici před jakousi písárnou s&#160;otevřenými dveřmi, na nichž bylo namalováno jméno pana Jaggerse.</p>
			<p class="MLP_text ParaOverride-1">„Kolik platím?“ zeptal jsem se drožkáře.</p>
			<p class="MLP_text ParaOverride-1">Drožkář odpověděl: „Šilink&#160;– leda byste měl chuť něco přidat.“</p>
			<p class="MLP_text ParaOverride-1">Samozřejmě jsem řekl, že nemám chuť něco přidávat.</p>
			<p class="MLP_text ParaOverride-1">„Pak tedy musí stačit šilink,“ konstatoval drožkář. „Nechci se dostat do maléru. Toho já znám!“ Podmračeně přimhouřil oko na firmu pana Jaggerse a&#160;pokývl hlavou.</p>
			<p class="MLP_text ParaOverride-1">Když dostal svůj šilink a&#160;s&#160;postupem času ukončil výstup na kozlík a&#160;odjel (což jeho mysli zjevně ulevilo), vešel jsem s&#160;kufříkem v&#160;ruce do přední písárny a&#160;zeptal jsem se, je-li pan Jaggers přítomen.</p>
			<p class="MLP_text ParaOverride-1">„Není,“ odpověděl mi písař. „Je právě u&#160;soudu. Mluvím snad s&#160;panem Pipem?“</p>
			<p class="MLP_text ParaOverride-1">Potvrdil jsem, že vskutku mluví s&#160;panem Pipem.</p>
			<p class="MLP_text ParaOverride-1">„Pan Jaggers zanechal vzkaz, jestli byste na něj nepočkal v&#160;jeho pracovně. Nemohl určit, jak dlouho se asi zdrží, protože má přelíčení. Ale jeho čas je vzácný, a&#160;je tedy nasnadě, že se nezdrží déle, než bude muset.“</p>
			<p class="MLP_text ParaOverride-1">S&#160;těmi slovy otevřel písař dveře a&#160;uvedl mě do vnitřního pokoje vzadu. Tam jsme zastihli jednookého pána v&#160;manšestrovém obleku s&#160;kalhotami po kolena, který si utřel nos o&#160;rukáv, když jsme ho vyrušili ze zahloubání do novin.</p>
			<p class="MLP_text ParaOverride-1">„Jděte, Miku, a&#160;čekejte venku,“ nařídil písař.</p>
			<p class="MLP_text ParaOverride-1">Už jsem začal, že doufám, že nevyrušuji&#160;– ale písař zatím vystrkal pána ze dveří s&#160;tak málo okolky, že jsem nic takového ještě v&#160;životě neviděl, a&#160;když za ním vyhodil i&#160;jeho beranici, nechal mě o&#160;samotě.</p>
			<p class="MLP_text ParaOverride-1">Pracovnu pana Jaggerse osvětloval pouze světlík a&#160;byla to místnost nesmírně neutěšená; světlík, nemožně slátaný jako nějaká potlučená hlava, i&#160;poborcené sousední domy vypadaly, jako by se byly nakroutily, aby jím mohly na mne nakukovat. Po pokoji neleželo tolik listin, jak bych byl mohl očekávat, že uvidím; ležely tam však rozličné divné předměty, které bych nebyl očekával, že uvidím&#160;– například stará rezavá pistole, meč v&#160;pochvě, několik krabic a&#160;balíčků zvláštního vzhledu a&#160;na polici stály dvě strašlivé bysty s&#160;obličeji prapodivně napuchlými a&#160;zkrabacenými kolem nosu. Páně Jaggersovo křeslo s&#160;vysokým opěradlem bylo ebenově černé, pobité dokola řádkami mosazných cvočků, a&#160;podobalo se rakvi; připadalo mi, že si dovedu představit, jak v&#160;něm sedí, opřený zády, a&#160;okusuje si před klienty ukazováček. Pokoj byl pouze malý, a&#160;jak se zdálo, klienti mívali ve zvyku couvat až ke stěně; neboť zeď, obzvláště proti páně Jaggersovu křeslu, byla ušmouraná od ramen. Vzpomněl jsem si také, že i&#160;jednooký pán se šoural ven těsně kolem zdi, když jsem byl nevinnou příčinou jeho vyhazovu.</p>
			<p class="MLP_text ParaOverride-1">Posadil jsem se na klientskou židli, postavenou proti páně Jaggersovu křeslu, a&#160;truchlivé ovzduší pokoje mě úplně podmanilo. Připomněl jsem si, že písař má týž výraz, jako by na každého věděl něco v&#160;jeho neprospěch, jaký má jeho pán. Přemítal jsem, kolik dalších písařů je asi nahoře, a&#160;osobují-li si všichni touž zhoubnou převahu nad svými bližními. Přemítal jsem, jaká je asi historie všeho toho podivného haraburdí v&#160;pokoji a&#160;jak se tam dostalo. Přemítal jsem, patří-li ty dva napuchlé obličeje k&#160;rodině pana Jaggerse, a&#160;je-li už tak nešťastný a&#160;dva tak ohyzdné příbuzné má, proč je vystavuje na té zaprášené polici zde na odiv, aby se na nich usazovaly saze a&#160;mouchy, místo aby si pro ně našel vhodné místo doma. Neměl jsem ovšem dosud zkušenosti s&#160;letním dnem v&#160;Londýně a&#160;je možné, že mou sklíčenou náladu měl na svědomí ten parný zkažený vzduch a&#160;prach a&#160;písek, který na všem vysoko lpěl. Ale seděl jsem tak v&#160;přemítání a&#160;čekal v&#160;dusném pokoji pana Jaggerse, až jsem už doopravdy nemohl snést ty dvě bysty na polici nad páně Jaggersovým křeslem, a&#160;vstal jsem a&#160;vyšel ven.</p>
			<p class="MLP_text ParaOverride-1">Oznámil jsem písaři, že se půjdu projít chvíli na vzduch, když už musím čekat, a&#160;tu mi poradil, abych zahnul za roh, že tak přijdu do Smithfieldu. Přišel jsem tedy do Smithfieldu; ale to hanebné místo, celé zaneřáděné špínou, mastnotou, krví a&#160;pěnou, mi připadalo, že se na mne lepí. Setřásl jsem je proto ze sebe se vší možnou rychlostí tím, že jsem zabočil do ulice, kde jsem spatřil velkou černou kopuli Svatého Pavla, kterak se proti mně vyhoupla z&#160;pozadí za ponurou kamennou budovou, o&#160;níž mi jeden chodec pověděl, že to je newgateské vězení. Zamířil jsem podél zdi věznice a&#160;viděl jsem, že jízdní dráha je vystlána slámou, aby se tlumil lomoz projíždějících vozidel; z&#160;toho i&#160;z&#160;množství lidí, kteří postávali kolem a&#160;byli silně cítit kořalkou a&#160;pivem, jsem usoudil, že procesní řízení je v&#160;proudu.</p>
			<p class="MLP_text ParaOverride-1">Zatímco jsem se tak poohlížel, jeden nevýslovně špinavý a&#160;trochu podnapilý sluha spravedlnosti se mne ptal, zda bych nechtěl vejít a&#160;vyposlechnout si nějaký ten proces; dal mi přitom na srozuměnou, že za dva a&#160;půl šilinku by mi mohl dát přední sedadlo, odkud bych měl plný výhled na lorda nejvyššího soudce v&#160;jeho paruce a&#160;taláru. Mluvil o&#160;té majestátní osobnosti jako o&#160;nějaké voskové figuríně v&#160;panoptiku a&#160;vzápětí mi ho nabídl za sníženou cenu jeden a&#160;půl šilinku. Poněvadž jsem s&#160;vysvětlením, že mám umluvenou schůzku, nabídku odmítl, byl tak hodný, že mě zavedl do dvora a&#160;ukázal mi, kde mají šibenici a&#160;také kde se veřejně bičují lidé, a&#160;potom mi ukázal Bránu dlužníků, kudy vycházejí provinilci, kteří mají být pověšeni; zajímavost onoho portálu zvýšil ještě tím, že mi prozradil, že „štyry takoví“ vyjdou z&#160;oné brány pozítří v&#160;osm hodin ráno a&#160;budou utraceni v&#160;řadě. To bylo strašlivé a&#160;vzbudilo to ve mně hnusnou představu o&#160;Londýně, tím spíš, že ten principál lorda nejvyššího soudce měl na sobě (počínaje kloboukem až dolů k&#160;botám a&#160;zase zpátky nahoru včetně kapesníku) plesnivé šaty, které očividně nebyly původně jeho a&#160;které, jak jsem si vzal do hlavy, určitě koupil za pakatel od kata. Za těchto okolností jsem měl za to, že za šilink jsem se ho zbavil lacino.</p>
			<p class="MLP_text ParaOverride-1">Stavil jsem se v&#160;písárně, abych se zeptal, vrátil-li se už pan Jaggers, a&#160;když jsem zjistil, že ne, vydal jsem se znovu ven na procházku. Tentokrát jsem prošel napřed Malou Britskou a&#160;pak jsem zabočil do Bartolomějského Kouta; tam jsem si teprv uvědomil, že kromě mne čekají na pana Jaggerse ještě jiní lidé. V&#160;Bartolomějském Koutě se loudavě procházeli dva muži tajemného vzezření, a&#160;jak spolu hovořili, zamyšleně kladli nohy do štěrbin v&#160;dlažbě; když kolem mne šli poprvé, jeden z&#160;nich pravil druhému, že „jestli se to musí udělat, Jaggers to udělá“. Na jednom rohu stál hlouček tří mužů a&#160;dvou žen a&#160;jedna z&#160;nich plakala do špinavého šálu a&#160;druhá jí přehodila přes ramena svůj vlastní šál a&#160;přitom ji konejšila slovy: „Hájí ho Jaggers, Melie, a&#160;co bys mohla chtít víc?“ Stál tam židáček s&#160;rezatýma očima, jenž přišel do Kouta, když jsem se já tam už potuloval, ve společnosti druhého židáčka, kterého potom poslal na nějakou pochůzku. A&#160;mezitímco byl onen posel pryč, pozoroval jsem toho žida, který byl povahy krajně vznětlivé, jak úzkostlivě křepčí pod sloupem pouliční svítilny a&#160;jakoby v&#160;záchvatu šílenství se doprovází vyráženými slovy: „Oj, Jaggerš, Jaggerš, Jaggerš! Všechny druhý jsou samej amhorec, pro mě jenom Jaggerš!“ Tato svědectví o&#160;popularitě mého poručníka na mne učinila hluboký dojem a&#160;já žasl a&#160;divil se víc než kdy předtím.</p>
			<p class="MLP_text ParaOverride-1">Jak jsem tak vyhlížel mřížovými vraty Bartolomějského Kouta do Malé Britské, zahlédl jsem konečně pana Jaggerse, kterak míří přes ulici ke mně. Současně ho spatřili všichni ostatní, kdo na něho čekali, a&#160;propukl přímo hon na něho. Pan Jaggers mi položil ruku na rameno, vedl mě vedle sebe, aniž na mne promluvil slůvko, a&#160;věnoval se svým následovníkům.</p>
			<p class="MLP_text ParaOverride-1">První vzal ty dva tajemné muže.</p>
			<p class="MLP_text ParaOverride-1">„Nu, vám nemám co říci,“ pravil pan Jaggers a&#160;bodl po nich prstem. „Víc, než vím, už vědět nechci. Pokud se týče výsledku, to je sázka do lutrie. Že to je sázka do lutrie, to jsem vám řekl hned ze začátku. Zaplatili jste Wemmickovi?“</p>
			<p class="MLP_text ParaOverride-1">„Sehnali jsme ty peníze dnes ráno, pane,“ odpověděl jeden z&#160;mužů pokorně, zatímco druhý četl pozorně v&#160;páně Jaggersově tváři.</p>
			<p class="MLP_text ParaOverride-1">„Neptám se vás, kdy jste je sehnali, ani kde, ani jestli jste je sehnali vůbec. Dostal je Wemmick?“</p>
			<p class="MLP_text ParaOverride-1">„Ano, pane,“ přisvědčili oba muži najednou.</p>
			<p class="MLP_text ParaOverride-1">„Výborně, pak tedy můžete jít. Ne, ne, takhle to nepůjde!“ pravil pan Jaggers a&#160;mával na ně rukou, aby je zahnal dozadu. „Jestli promluvíte jediné slovo, tak s&#160;celou věcí praštím.“</p>
			<p class="MLP_text ParaOverride-1">„Mysleli jsme, pane Jaggersi –“ začal jeden z&#160;mužů a&#160;smekl klobouk.</p>
			<p class="MLP_text ParaOverride-1">„To jsem vám právo říkal, abyste nedělali,“ pravil pan Jaggers. „Vy jste mysleli! <span class="MLP_znak_kurziva_11b">Já</span> myslím za vás&#160;– to vám může stačit. Když vás budu potřebovat, vím, kde vás najít&#160;– nepřeju si, abyste vyhledávali vy mne. Ne, takhle to nepůjde. Nechci slyšet ani slovo.“</p>
			<p class="MLP_text ParaOverride-1">Oba muži se po sobě podívali, když je pan Jaggers znovu máváním zaháněl dozadu, a&#160;pak poníženě ustoupili a&#160;už ani nehlesli.</p>
			<p class="MLP_text ParaOverride-1">„A&#160;teď <span class="MLP_znak_kurziva_11b">vy</span>!“ pravil pan Jaggers, náhle se zastavil a&#160;obrátil se k&#160;oněm dvěma ženám v&#160;šálách, od nichž se ti tři mužové pokrotle oddělili.&#160;– „Aha! Amélie, že?“</p>
			<p class="MLP_text ParaOverride-1">„Ano, pane Jaggersi.“</p>
			<p class="MLP_text ParaOverride-1">„A&#160;pamatujete si,“ opáčil pan Jaggers, „že nebýt mne, nebyla byste tady a&#160;nemohla byste být tady?“</p>
			<p class="MLP_text ParaOverride-1">„Ach ano, pane!“ zvolaly obě ženy najednou. „Bůh vám žehnej, pane, moc dobře to víme!“</p>
			<p class="MLP_text ParaOverride-1">„Tak proč,“ ptal se pan Jaggers, „proč sem chodíte?“</p>
			<p class="MLP_text ParaOverride-1">„Můj Bill, pane!“ zaprosila plačící žena.</p>
			<p class="MLP_text ParaOverride-1">„Nu, tak vám něco povím!“ pravil pan Jaggers. „Jednou provždycky. Jestli vy nevíte, že váš Bill je v&#160;dobrých rukou, tak to vím já. A&#160;jestli mě sem budete chodit obtěžovat s&#160;tím svým Billem, tak z&#160;vás i&#160;z&#160;toho vašeho Billa udělám výstražný příklad a&#160;pustím ho z&#160;rukou. Zaplatila jste Wemmickovi?“</p>
			<p class="MLP_text ParaOverride-1">„Ach ano, pane. Do posledního troníku.“</p>
			<p class="MLP_text ParaOverride-1">„Výborně. Pak jste udělala všechno, co máte udělat. Řekněte ještě slůvko&#160;– jedno jediné slůvko&#160;– a&#160;Wemmick vám vaše peníze vrátí.“</p>
			<p class="MLP_text ParaOverride-1">Tato strašlivá výhrůžka přiměla obě ženy, že okamžitě ustoupily. Nyní nezbýval již nikdo než vznětlivý žid, který si už několikrát pozdvihl šos páně Jaggersova kabátu ke rtům.</p>
			<p class="MLP_text ParaOverride-1">„Tohohle muže neznám!“ pravil pan Jaggers tónem přímo drtivým. „Co chce ten člověk?“</p>
			<p class="MLP_text ParaOverride-1">„Můj fsácný pane Jaggerš! Flastního pratra Abraháma Lazarusa?“</p>
			<p class="MLP_text ParaOverride-1">„Kdo to je?“ ptal se pan Jaggers. „Pusťte mi ten kabát!“</p>
			<p class="MLP_text ParaOverride-1">Prosebník znovu políbil lem kabátu, prve než jej pustil z&#160;rukou, a&#160;pak odpověděl: „Abrahám Lazarus, f potesšení s&#160;číbrem.“</p>
			<p class="MLP_text ParaOverride-1">„To jdete pozdě,“ odvětil pan Jaggers. „Já jsem na druhé straně.“</p>
			<p class="MLP_text ParaOverride-1">„Šma Jizruel, pane Jaggerš!“ zvolal můj vznětlivý známý a&#160;zbledl jako plátno. „To nešíkejte, že jste proti Abrahámovi Lazarusovi!“</p>
			<p class="MLP_text ParaOverride-1">„To jsem,“ přikývl pan Jaggers, „a tím to končí. Jděte mi z&#160;cesty!“</p>
			<p class="MLP_text ParaOverride-1">„Pane Jaggerš! Jen momentíček! Můj flastní pratranec je srovinka tuhle minutku u&#160;pana Femmicka a&#160;nabízí mu jakékoli podmínky. Pane Jaggerš! Půl momentíčku, štvrt momentíčku. Kdybyste byl tak milostivý a&#160;ráčil se dát od té druhé strany přetáhnout&#160;– za každou i&#160;sebevyšší cenu&#160;– peníze nehrajou žádnou roli!&#160;– Pane Jaggerš&#160;– pane&#160;–!“ </p>
			<p class="MLP_text ParaOverride-1">Můj poručník s&#160;krajní lhostejností prosebníka odmrštil a&#160;nechal ho tancovat po dlažbě, jako by byla do žhava rozpálená. Bez dalšího vyrušení jsme došli do přední písárny, kde jsme zastihli písaře a&#160;muže v&#160;manšestru a&#160;beranici.</p>
			<p class="MLP_text ParaOverride-1">„Tady je Mike,“ řekl písař, seskočil ze stoličky a&#160;přistoupil důvěrně k&#160;panu Jaggersovi.</p>
			<p class="MLP_text ParaOverride-1">„Aha!“ pravil pan Jaggers a&#160;obrátil se k&#160;muži, který se tahal za loknu vprostřed čela, jako ten vůl v&#160;říkance o&#160;čermáčkovi tahal za zvonkovou šňůru. „Váš člověk přijde na řadu dnes odpoledne. Nuže?“</p>
			<p class="MLP_text ParaOverride-1">„No, pane Jaggersi,“ řekl Mike hlasem člověka, který trpí chronickou rýmou, „dalo to prácičku, ale našel jsem jednoho, s&#160;kterým by to šlo, prosím.“</p>
			<p class="MLP_text ParaOverride-1">„Co je připraven odpřisáhnout?“</p>
			<p class="MLP_text ParaOverride-1">„No, pane Jaggersi,“ odpověděl Mike a&#160;utřel si nos tentokrát o&#160;beranici, „když se to veme kolem a&#160;kolem, tak všecko na světě.“</p>
			<p class="MLP_text ParaOverride-1">Pan Jaggers se nenadále krajně rozezlil. „Poslyšte, už jsem vás jednou varoval,“ rozkřikl se a&#160;bodl ukazováčkem proti zděšenému klientovi, „jestli se někdy opovážíte takhle mluvit tady, že z&#160;vás udělám výstražný příklad. Vy ničemo ohavná, jak se odvažujete říkat tohle <span class="MLP_znak_kurziva_11b">mně</span><span class="CharOverride-1">?</span>“</p>
			<p class="MLP_text ParaOverride-1">Klient vypadal ustrašeně, ale zároveň i&#160;zmateně, jako by si ne­uvědomoval, co provedl.</p>
			<p class="MLP_text ParaOverride-1">„Blázne!“ řekl mu písař tichým hlasem a&#160;dloubl ho loktem. „Hlupáku! Musíte to říkat takhle naplno do očí?“</p>
			<p class="MLP_text ParaOverride-1">„Nuže, ptám se vás, vy popleto omezená,“ pravil můj poručník velmi přísně, „ptám se vás ještě jednou a&#160;naposledy, co je ten člověk, kterého jste si přivedl, připraven odpřisáhnout?“</p>
			<p class="MLP_text ParaOverride-1">Mike hleděl upřeně na mého poručníka, jako by se pokoušel z&#160;jeho tváře načerpat poučení, a&#160;pomalu odpověděl: „Buď co se tejče kalakteru, nebo že právě tu noc byl v&#160;jeho společnosti a&#160;vůbec se od něj nehnul.“</p>
			<p class="MLP_text ParaOverride-1">„Nu, teď dávejte pozor. Jaké životní postavení zaujímá ten člověk?“</p>
			<p class="MLP_text ParaOverride-1">Mike se podíval na svou čepici a&#160;podíval se na podlahu a&#160;podíval se na strop a&#160;podíval se na písaře a&#160;dokonce se podíval i&#160;na mne, než se rozhoupal k&#160;nervózní odpovědi: „Oblíkli jsme ho jako&#160;–&#160;–,“ ale vtom můj poručník zabouřil:</p>
			<p class="MLP_text ParaOverride-1">„Cože? Vy jinak nedáte, co?“</p>
			<p class="MLP_text ParaOverride-1">(„Blázne!“ připojil písař znovu a&#160;opět ho dloubl loktem.) </p>
			<p class="MLP_text ParaOverride-1">Mike ještě chvíli bezmocně tápal, potom vyjasnil obličej a&#160;začal znovu:</p>
			<p class="MLP_text ParaOverride-1">„Je oblečenej jako počestnej paštikář. Něco jako cukrář.“</p>
			<p class="MLP_text ParaOverride-1">„Je tady?“ zeptal se můj poručník.</p>
			<p class="MLP_text ParaOverride-1">„Nechal jsem ho sedět,“ odpověděl Mike, „na jedněch schůdkách kousek za rohem.“</p>
			<p class="MLP_text ParaOverride-1">„Proveďte ho kolem toho okna tady, ať se na něj podívám.“</p>
			<p class="MLP_text ParaOverride-1">Označené okno bylo okno písárny. Všichni tři jsme k&#160;němu přistoupili a&#160;drátěnou okenní sítí jsme zakrátko spatřili klienta jít jakoby náhodou kolem spolu s&#160;vyčouhlým individuem vrahovského vzezření, v&#160;krátkém obleku z&#160;bílého plátna a&#160;v&#160;papírové čepici. Toto cukrářské neviňátko nebylo ani za mák střízlivé a&#160;mělo na oku modřinu, naběhlou hojením do zelena a&#160;přemalovanou líčidlem.</p>
			<p class="MLP_text ParaOverride-1">„Řekněte mu, aby si svého svědka ihned odvedl,“ pravil můj poručník písaři s&#160;krajním znechucením, „a zeptejte se ho, co si myslí, že mi sem vodí takového chlapa.“ </p>
			<p class="MLP_text ParaOverride-1">Potom mě můj poručník zavedl k&#160;sobě do pokoje, a&#160;mezitímco se vstoje posiloval přesnídávkou ze svačinové krabice a&#160;z&#160;kapesní láhve šery (zdálo se, že metá blesky i&#160;na ten obložený chléb, jak ho jí), informoval mě o&#160;tom, jaká opatření zatím pro mne učinil. Měl jsem jít do „Barnardova dvora“ do bytu mladého pana Pocketa, kam byla k&#160;mému ubytování dodána postel; měl jsem až do pondělka zůstat u&#160;mladého pana Pocketa; v&#160;pondělí jsem s&#160;ním měl jít na návštěvu do domu jeho otce, abych zkusil, jak se mi tam bude líbit. Rovněž jsem se dověděl, kolik peněz budu dostávat na útratu&#160;– byla to velmi slušná částka&#160;–, a&#160;z&#160;jedné ze svých zásuvek mi potom můj poručník podal obchodní vizitky jistých živnostníků, u&#160;nichž si mám objednat všechny rozličné obleky i&#160;jiné podobné věci, jaké bych mohl v&#160;rozumných mezích potřebovat. „Uvidíte, že máte dobrý úvěr, pane Pipe,“ pravil můj poručník, jehož láhev šery voněla jako celý plný sud, jak se z&#160;ní kvapně občerstvoval, „ale tímto způsobem budu mít možnost kontrolovat vaše účty a&#160;krotit vás, kdybych zjistil, že to berete kalupem. To se rozumí, nějak na scestí sejdete, ale to není moje vina.“</p>
			<p class="MLP_text ParaOverride-1">Když jsem si chviličku o&#160;tomto povzbudivém úsudku pouvažoval, zeptal jsem se pana Jaggerse, mohu-li si poslat pro drožku. Odpověděl, že to nestojí za to, protože jsem tuze blízko svého cíle; je-li mi libo, dovede mě tam prý Wemmick.</p>
			<p class="MLP_text ParaOverride-1">Tehdy jsem poznal, že Wemmick je ten písař ve vedlejší místnosti. Zazvonili nahoru na jiného písaře, aby sešel dolů a&#160;zastupoval ho, zatímco bude pryč, a&#160;já si potřásl se svým poručníkem rukou a&#160;potom jsem doprovázel písaře ven na ulici. Venku jsme spatřili postávat nový hlouček lidí, ale Wemmick si proklestil cestu mezi ně tím, že řekl klidně, ale rozhodně: „Povídám vám, že to nemá smysl&#160;– ani pro jednoho z&#160;vás nebude mít slovíčko.“ A&#160;zakrátko jsme se jich zbavili a&#160;bok po boku jsme šli spolu dál.</p>
		</div>
</body>
</html>