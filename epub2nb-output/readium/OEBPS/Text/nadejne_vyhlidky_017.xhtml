<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nadejne_vyhlidky-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nadejne_vyhlidky-14" xml:lang="cs-CZ">
		<div class="Z-kladn--textový-r-meček">
			<p id="_idParaDest-13" class="MLP_uroven2_kapitola ParaOverride-1">Kapitola třináctá</p>
			<p class="MLP_text_bez1radku ParaOverride-1">Byla to zkouška pro moje city, když jsem o&#160;dva dny později viděl Joea, jak se šňoří do svátečního, aby se mnou zašel k&#160;slečně Havishamové. Ale protože pokládal svůj slavnostní oděv pro tu návštěvu za nezbytný, nepatřilo se mi, abych mu říkal, že mnohem líp mu sluší jeho všední pracovní šaty; tím spíš, že jsem věděl, jak strašlivé si tím připravuje nepohodlí, a&#160;to výhradně kvůli mně, a&#160;že jenom pro mne si vytáhl vzadu límec od košile tak vysoko, až mu vlasy na temeni trčí jako chocholka z&#160;peří.</p>
			<p class="MLP_text ParaOverride-1">Při snídani sestra ohlásila svůj úmysl jít do města s&#160;námi a&#160;počkat na nás v&#160;krámě u&#160;strýce Pumblechooka, kde se pro ni stavíme, „až budeme se svými fajnovými dámami hotovi“&#160;– kteroužto stylizaci si Joe zjevně vykládal tak, že její rozhodnutí věstí to nejhorší. Kovárna zůstala pro ten den zavřená a&#160;Joe napsal křídou na dveře (jak míval ve zvyku v&#160;oněch velice řídkých případech, kdy nestál u&#160;práce) jednoslabičné slovo PRIČ, doplněné náčrtem šipky, o&#160;níž se mělo předpokládat, že míří směrem, kterým se vydal.</p>
			<p class="MLP_text ParaOverride-1">Do města jsme šli pěšky, přičemž sestra ve velmi širokém kastorovém klobouku kráčela napřed: vlekla s&#160;sebou košík jako velkou státní anglickou pečeť z&#160;pletené slámy, dřevěné přezůvky, rezervní šál a&#160;deštník, ačkoli byl pěkný slunný den. Není mi docela jasné, vláčela-li ty věci za pokání nebo z&#160;holedbavosti; ale spíš myslím, že je vystavovala na odiv jako svůj movitý majetek&#160;– právě tak, jak se asi v&#160;triumfálním voze nebo průvodě se svým bohatstvím ukazovala Kleopatra nebo kterákoli jiná svrchovaná vladařka, chytil-li ji rapl.</p>
			<p class="MLP_text ParaOverride-1">Když jsme došli k&#160;Pumblechookovi, vpadla sestra do krámu a&#160;nás nechala být. Protože bylo skorem k&#160;polednímu, Joe a&#160;já jsme pokračovali rovnou dál k&#160;domu slečny Havishamové. Jako obyčejně branku otevřela Estella a&#160;hned v&#160;prvním okamžiku, jak se objevila, Joe smekl klobouk, zůstal stát a&#160;balancoval jím v&#160;obou rukou za střechu, jako by měl nějaký tajný naléhavý důvod k&#160;tomu, aby odhadl jeho váhu na půl čtvrtinky unce přesně.</p>
			<p class="MLP_text ParaOverride-1">Estella si ani jednoho z&#160;nás nevšímala, nýbrž vedla nás mlčky cestou, kterou jsem tak dobře znal. Šel jsem hned za ní a&#160;Joe byl poslední. Když jsem se v&#160;dlouhé chodbě ohlédl po Joeovi, ještě stále s&#160;největší pozorností vážil svůj klobouk v&#160;prstech a&#160;po špičkách nás sledoval dlouhými kroky.</p>
			<p class="MLP_text ParaOverride-1">Estella mi řekla, že oba máme jít hned dál, a&#160;proto jsem vzal Joea za rukáv a&#160;zavedl jsem ho před tvář slečny Havishamové. Seděla u&#160;svého toaletního stolku a&#160;okamžitě se po nás ohlédla.</p>
			<p class="MLP_text ParaOverride-1">„Aha!“ oslovila Joea. „Vy jste manžel sestry toho hocha tady?“</p>
			<p class="MLP_text ParaOverride-1">Stěží bych si byl dovedl představit, že by můj drahý, milý Joe mohl kdy vypadat tak nepodobný sám sobě a&#160;tak podobný nějakému prapodivnému ptáku jako nyní, když tu zůstal stát beze slova, s&#160;chocholkou načepejřenou a&#160;s&#160;ústy dokořán, jako by chtivě čekal na žížalu.</p>
			<p class="MLP_text ParaOverride-1">„Vy jste manžel,“ opakovala slečna Havishamová, „sestry toho hocha tady?“</p>
			<p class="MLP_text ParaOverride-1">Bylo to úžasně trapné, ale Joe nedal jinak a&#160;po celý rozhovor mluvil ustavičně ke mně místo k&#160;slečně Havishamové.</p>
			<p class="MLP_text ParaOverride-1">„Čímžto jako chci říct, Pipe,“ pronesl konečně Joe způsobem, který byl projevem pádné přesvědčivosti, přísné důvěry i&#160;velké zdvořilosti zároveň, „jakože jsem si řek a&#160;tvou sestru si vzal, a&#160;to jsem tehdá byl, víme, jak bys mohl říct (kdyby se ti snad uzdálo), na svobodnej noze.“</p>
			<p class="MLP_text ParaOverride-1">„No dobrá!“ pravila slečna Havishamová. „A&#160;vychovával jste hocha s&#160;úmyslem, že si ho jednou vezmete k&#160;sobě do učení&#160;– je to tak, pane Gargery?“</p>
			<p class="MLP_text ParaOverride-1">„Ty víš, Pipe,“ odpověděl Joe, „jakože ty a&#160;já jsme odjakživa byli kamarádi, víme, a&#160;oba dva jsme se na to těšili, jakože jsme počítali, že z&#160;toho pro nás kouká sem tam nějaká ta legrace. Nehledíc k&#160;čemuž, Pipe, kdybys jako bejval měl nějaký ty námitky proti řemeslu&#160;– jakože je třeba sem tam trošku moc špinavý a&#160;samá saze nebo co&#160;– nehledíc k&#160;čemuž, to bysme už jistě ňáko zařídili, rozumíme?“</p>
			<p class="MLP_text ParaOverride-1">„Měl snad hoch někdy nějaké námitky proti tomu?“ zeptala se slečna Havishamová. „Nebo se mu řemeslo líbí?“</p>
			<p class="MLP_text ParaOverride-1">„Jakože ti je samýmu dobře známo, Pipe,“ odpověděl na to Joe s&#160;výrazem, v&#160;němž dřívější směsice přesvědčivosti, důvěry a&#160;zdvořilosti vystupovala ještě silněji, „že to bylo přání tvoje svatý.“ (Poznal jsem na něm, ještě než pokračoval v&#160;řeči, že mu právě svitl nápad přizpůsobit svůj náhrobní verš dané situaci.) „Neměls nic proti tomu, Pipe zlatý, bylo to přece přání tvoje svatý!“</p>
			<p class="MLP_text ParaOverride-1">Úplně marná byla moje snaha dát mu na srozuměnou, že má mluvit k&#160;slečně Havishamové. Čím víc jsem mu obličejem i&#160;posunky naznačoval, aby hovořil k&#160;ní, tím důvěřivěji, přesvědčivěji a&#160;zdvořileji se obracel vytrvale jen a&#160;jen na mne.</p>
			<p class="MLP_text ParaOverride-1">„Přinesl jste s&#160;sebou jeho učební smlouvu?“ tázala se slečna Havishamová.</p>
			<p class="MLP_text ParaOverride-1">„No ne, Pipe,“ namítl Joe, jako by <span class="MLP_znak_kurziva_11b">tahle</span> otázka byla trochu nerozumná, „přece jsi sám viděl, jak jsem si ji dával do klobouku, víme, a&#160;proto taky víš, že ji mám tady!“ S&#160;těmi slovy listinu vytáhl a&#160;podával ji&#160;– ne slečně Havishamové, nýbrž mně. Obávám se, že jsem se za toho drahého, milého dobráka styděl&#160;– <span class="MLP_znak_kurziva_11b">vím</span>, že jsem se za něj styděl&#160;–, když jsem za křeslem slečny Havishamové spatřil stát Estellu a&#160;postřehl nezbedný smích v&#160;jejích očích. Vzal jsem mu smlouvu z&#160;ruky a&#160;podal jsem ji slečně Havishamové.</p>
			<p class="MLP_text ParaOverride-1">„Vy jste,“ pravila slečna Havishamová, mezitímco si prohlížela smlouvu, „za hocha nečekal žádné výučné předem?“</p>
			<p class="MLP_text ParaOverride-1">„Joe!“ napomenul jsem ho, protože na to vůbec nic neříkal. „Proč neodpovídáš&#160;–?“</p>
			<p class="MLP_text ParaOverride-1">„Jářku, Pipe,“ opáčil Joe a&#160;stroze mě přerušil, jako bych ho byl urazil, „čímžto jako chci říct, jakože tohle nebyla otázka, která by mezi tebou a&#160;mnou vyžadovala odpověď, a&#160;jakože ouplně dobře víš, že ta odpověď je Ne. Víš moc dobře, Pipe, že to je Ne, a&#160;proč bych to teda měl říkat?“</p>
			<p class="MLP_text ParaOverride-1">Slečna Havishamová se na něho podívala, jako by rozuměla líp, než jsem předtím pokládal vůbec za možné, jaký to je v&#160;jádru člověk, přestože viděla, jaký je tady, a&#160;vzala ze stolu vedle sebe malý váček.</p>
			<p class="MLP_text ParaOverride-1">„Pip si tu vydělal na plat,“ pravila, „a tady to je. V&#160;tomhle míšku je pětadvacet zlatých. Dáš to svému mistrovi, Pipe?“</p>
			<p class="MLP_text ParaOverride-1">Jako by byl údivem, jejž v&#160;něm vzbudil její podivný zjev i&#160;ten podivný pokoj, přišel načisto o&#160;rozum, Joe ani za téhle situace nedal jinak a&#160;vytrvale mluvil ke mně.</p>
			<p class="MLP_text ParaOverride-1">„Tohle je od tebe náramná štědrost, Pipe,“ řekl Joe, „a jako takovou to beru a&#160;vděčně vítám, třeba jsem na to nikdá nečekal, ani zdaleka, ani zblízka a&#160;vůbec odnikud. A&#160;teď, chlapče zlatá,“ pravil Joe a&#160;s&#160;jeho slovy mnou projel pocit nejdřív horka a&#160;potom mrazu, protože mi připadlo, jako by to důvěrné oslovení platilo slečně Havishamové. „A&#160;teď, kamarádíčku, jen ať dostojíme svý povinnosti! Jen ať ty i&#160;já dostojíme svý povinnosti, my oba, jeden jako druhý, k&#160;sobě navzájem i&#160;k&#160;těm, co ten tvůj štědrej dárek&#160;– poskytli&#160;– aby byl&#160;– outěchou pro srdce&#160;– těch&#160;– co nikdá&#160;–“ Zde již Joe očividně cítil, že zabředl do strašlivých nesnází, ale nakonec se z&#160;nich vítězoslavně vysvobodil slovy: „– a&#160;mně to budiž cizí!“ Ta slova měla pro něho zvuk tak mnohoznačný a&#160;přesvědčivý, že je ještě jednou opakoval.</p>
			<p class="MLP_text ParaOverride-1">„Sbohem, Pipe!“ řekla slečna Havishamová. „Jdi je pustit ven, Estello!“</p>
			<p class="MLP_text ParaOverride-1">„Mám zas přijít, slečno Havishamová?“ zeptal jsem se.</p>
			<p class="MLP_text ParaOverride-1">„Ne. Tvým pánem je teď Gargery.&#160;– Gargery! Ještě slovíčko!“</p>
			<p class="MLP_text ParaOverride-1">Tak ho zavolala, když jsem vycházel ze dveří, a&#160;já ji slyšel, jak jasným a&#160;důrazným hlasem povídá Joeovi: „Ten hoch tu byl hodný a&#160;to je jeho odměna. Jako čestný člověk samozřejmě nebudete již očekávat žádnou jinou ani větší.“</p>
			<p class="MLP_text ParaOverride-1">Nikdy se mi nepodařilo s&#160;určitostí zjistit, jak se Joe vlastně dostal z&#160;pokoje; ale vím, že když se ven konečně dostal, šlapal vytrvale po schodech nahoru, místo aby šel dolů, a&#160;byl ke všem protestům hluchý, dokud jsem nevyběhl za ním a&#160;nechytil ho za ruku. V&#160;další minutě jsme se pak octli venku za vraty, zámek za námi zapadl a&#160;Estella zmizela. Když jsme stanuli zase sami venku na denním světle, Joe se opřel zády o&#160;zeď a&#160;řekl mi: „K&#160;nevíře!“ A&#160;tam zůstal stát tak dlouho a&#160;v&#160;krátkých přestávkách opakoval „K&#160;nevíře!“ tak často, až mě napadlo, že se mu rozum už vůbec nikdy nevrátí. Ale nakonec svou poznámku rozšířil na: „Pipe, to ti povídám, tohle je namoutě duchu k&#160;ne-ví-ře!“ a&#160;tak se ponenáhlu rozpovídal a&#160;mohl se hnout z&#160;místa.</p>
			<p class="MLP_text ParaOverride-1">Mám důvod k&#160;domněnce, že otřes, který Joe zažil, zjasnil jeho ducha a&#160;že si cestou k&#160;Pumblechookovi vymyslel zchytralý a&#160;důvtipný plán. Můj důvod lze najít v&#160;tom, co se odehrálo v&#160;pokoji pana Pumblechooka, kde moje sestra, když jsme vešli, právě zasedala na poradě s&#160;oním odporným semenářem.</p>
			<p class="MLP_text ParaOverride-1">„No ne!“ zvolala sestra a&#160;její oslovení platilo nám oběma najednou. „Copak se děje s&#160;<span class="MLP_znak_kurziva_11b">vámi</span>? To se divím, že se vám uráčilo vrátit se do takovéhle ubohé společnosti, na mou věru, že se divím!“</p>
			<p class="MLP_text ParaOverride-1">„Slečna Havishamová,“ řekl Joe s&#160;pohledem upřeným na mne, jako by se namáhal rozpomenout, „nám kladla zvlášť důtklivě na srdce, abychom vyřídili její&#160;– bylo to poručení nebo oucta, Pipe?“</p>
			<p class="MLP_text ParaOverride-1">„Poručení,“ pomohl jsem.</p>
			<p class="MLP_text ParaOverride-1">„Taky mám dojem, že to bylo vono,“ přikývl Joe, „– její poručení paní Gargeryový&#160;–“</p>
			<p class="MLP_text ParaOverride-1">„Za to si toho koupím,“ odsekla sestra, ale na druhé straně ji to zase i&#160;těšilo.</p>
			<p class="MLP_text ParaOverride-1">„A&#160;že slečna Havishamová lituje,“ pokračoval Joe a&#160;znovu se na mne upřeně zadíval, jako by se znovu namáhal rozpomenout, „že její zdravotní stav není takovej, aby jí&#160;– dovolil, tak to bylo, Pipe, ne?“</p>
			<p class="MLP_text ParaOverride-1">„Aby mohla mít potěšení,“ napověděl jsem.</p>
			<p class="MLP_text ParaOverride-1">„Z&#160;dámský společnosti,“ dokončil Joe. A&#160;zdlouha se nadýchl.</p>
			<p class="MLP_text ParaOverride-1">„Ale, ale!“ zvolala sestra a&#160;podívala se již obměkčenějším pohledem na pana Pumblechooka. „Mohla mít tolik zdvořilosti, aby mi to vzkázala hned na začátku, ale lepší pozdě než nikdy. A&#160;co dala tomu malýmu rajstajblovi tady?“</p>
			<p class="MLP_text ParaOverride-1">„Co mu dala?“ odpověděl Joe. „Nic.“</p>
			<p class="MLP_text ParaOverride-1">Kovářka užuž chtěla vybuchnout, ale Joe vedl řeč dál. </p>
			<p class="MLP_text ParaOverride-1">„Co dala,“ pravil Joe, „to dává jeho přátelům. ‚A&#160;jeho přátelům,‘ řekla na vysvětlenou, ‚míním jako do rukou jeho sestry, ženy kováře J. Gargeryho.‘ Právě tak to řekla, rozumíme, ‚do rukou ženy kováře J. Gargeryho.‘ Možná že nevěděla,“ dodal Joe s&#160;tvářností, jako by si to rozvažoval, „jestli to J. stojí za Jiří nebo Jan.“</p>
			<p class="MLP_text ParaOverride-1">Sestra se podívala na Pumblechooka, který přejížděl dlaněmi po opěradlech svého dřevěného křesla a&#160;přikyvoval jí i&#160;směrem k&#160;ohni, jako by byl o&#160;tom všem věděl už napřed.</p>
			<p class="MLP_text ParaOverride-1">„A&#160;kolikpak jsi dostal?“ zeptala se sestra se smíchem. Ano, se smíchem!</p>
			<p class="MLP_text ParaOverride-1">„Co by přítomná sešlost řekla desíti librám?“ zeptal se Joe.</p>
			<p class="MLP_text ParaOverride-1">„Řekla by,“ opáčila sestra úsečně, „že to ujde. Že to není moc, ale že to ujde.“</p>
			<p class="MLP_text ParaOverride-1">„Jenže vono je toho víc,“ řekl Joe.</p>
			<p class="MLP_text ParaOverride-1">Ten děsný podvodník Pumblechook okamžitě přikývl, a&#160;zatímco hladil opěradla křesla dál, podotkl: „Ono je toho víc, paninko.“</p>
			<p class="MLP_text ParaOverride-1">„Cože, snad nechcete říct&#160;–,“ začala sestra.</p>
			<p class="MLP_text ParaOverride-1">„To právě chci, paninko,“ pravil Pumblechook, „ale jen chvilinku počkejte. Mluvte dál, Josef! Dobře si vedete! Mluvte dál!“</p>
			<p class="MLP_text ParaOverride-1">„Co by přítomná sešlost řekla,“ pokračoval Joe, „dvaceti librám?“</p>
			<p class="MLP_text ParaOverride-1">„No, to už by se řeklo pěkná hromádka,“ odvětila sestra. </p>
			<p class="MLP_text ParaOverride-1">„Jenže, povídám,“ pokračoval Joe, „vono je toho víc než dvacet liber.“</p>
			<p class="MLP_text ParaOverride-1">Ten mrzký pokrytec Pumblechook znovu přikývl a&#160;s&#160;blahosklonným smíchem poznamenal: „Ono je toho víc, paninko. Namoutě pěkné! Jen ji napínejte, Josef!“</p>
			<p class="MLP_text ParaOverride-1">„Tak abychom tomu teda udělali konec,“ pravil Joe a&#160;radostně podal sestře váček, „je toho pětadvacet liber!“</p>
			<p class="MLP_text ParaOverride-1">„Je toho pětadvacet liber, paninko,“ odpapouškoval ten podlec ze všech nejhanebnější, Pumblechook, a&#160;vstal a&#160;potřásl jí rukou. „A&#160;není to nic víc, než si zasluhujete (jak jsem už povídal, když se na mně chtělo moje mínění), a&#160;přeju vám, abyste těch peněz v&#160;radosti užila!“</p>
			<p class="MLP_text ParaOverride-1">Kdyby se ničema byl spokojil s&#160;tímhle, byl by už tak měl na svědomí čin dost ohavný, ale on ještě dále zhoršil svou vinu tím, že mně nyní začal poručníkovat s&#160;ochráncovstvím tak samozvaným, že tím všechno své dosavadní zlosynstvo daleko zastínil.</p>
			<p class="MLP_text ParaOverride-1">„Přece víte, Josef a&#160;manželko,“ pronesl pan Pumblechook a&#160;uchopil mě přitom za paži nad loktem, „že jsem jeden z&#160;těch, co jdou vždycky rovnou za tím, co začali. Toho hocha musíme zavázat smlouvou bez odkladu. Tak to dělám já. Zavázat bez odkladu.“</p>
			<p class="MLP_text ParaOverride-1">„Pámbuví, strýčku Pumblechooku,“ pravila sestra (a shrábla peníze), „jsme vašimi velkými dlužníky.“</p>
			<p class="MLP_text ParaOverride-1">„Se mnou si nedělejte starosti, paninko,“ odpověděl ten šejdířský překupník obilí. „Radost je radost, všude na celém světě. Ale tuhle hoch, víme? Musíme ho dát zavázat smlouvou. Řekl jsem, že na to dohlídnu, abych vám pověděl pravdu.“</p>
			<p class="MLP_text ParaOverride-1">V&#160;nedaleké radnici právě zasedal soud a&#160;my tam ihned zašli, aby mě dali před tváří úřední vrchnosti zavázat smlouvou do učení k&#160;Joeovi. Říkám sice, že jsme tam šli, ale mne tam vlastně postrkem dopravil Pumblechook navlas tak, jako kdybych byl zrovna tu chvíli někomu vypálil kapsu nebo podpálil stoh. Ba tak, až v&#160;soudní síni převládl všeobecný dojem, že jsem byl dopaden při činu&#160;– neboť jak mě Pumblechook strkal před sebou davem, slyšel jsem lidi povídat: „Copak provedl?“ a&#160;jiné: „Je ještě mladý, ale vypadá zkažený, co?“ Nějaká osoba mírného a&#160;dobrotivého vzezření mi dokonce podala traktát vyzdobený dřevorytem sveřepého mladého zlosyna, ověšeného učiněným uzenářským krámem okovů, a&#160;nadepsaný „Moje četba pro žalářní kobku“.</p>
			<p class="MLP_text ParaOverride-1">Radní síň mi připadala velmi podivná, neboť lavice tam byly vyšší než v&#160;kostele&#160;– a&#160;lidé se samou zvědavostí nakláněli přes lavice&#160;– a&#160;mocní soudcové (jeden s&#160;napudrovanou hlavou) se rozvalovali se založenýma rukama v&#160;křesle nebo šňupali nebo klímali nebo psali nebo četli noviny&#160;– a&#160;na stěnách viselo několik černých portrétů, jež se mému umělecky nevytříbenému zraku jevily jako výtvory z&#160;marcipánu a&#160;náplasti. Tam v&#160;jednom koutě byla moje učební smlouva patřičně podepsána a&#160;ověřena a&#160;já byl „zavázán“, přičemž mě pan Pumblechook po celou dobu držel, jako bychom šli na popraviště a&#160;cestou tam jen zaskočili, abychom měli tyhle drobné předběžné formality z&#160;krku.</p>
			<p class="MLP_text ParaOverride-1">Když jsme opět vyšli ven a&#160;zbavili se kluků, zpočátku náramně rozdováděných očekáváním, že uvidí, jak mě budou veřejně mučit, a&#160;potom strašlivě zklamaných poznáním, že si mě moje rodina vzala prostě doprostřed mezi sebe, vrátili jsme se zase do Pumblechookova bytu. A&#160;tam sestru těch pětadvacet zlaťáků tak vzrušilo, že ji nic nemohlo upokojit a&#160;nedala jinak, než že musíme jít z&#160;toho nenadálého daru štěstěny poobědvat k&#160;Modrému kanci a&#160;že pan Pumblechook musí zajet s&#160;kočárkem k&#160;nám a&#160;přivézt Hubblovy a&#160;pana Wopsla.</p>
			<p class="MLP_text ParaOverride-1">Dohodli se tedy, že tak to udělají, a&#160;já potom strávil svrchovaně smutný den, neboť podle názoru celé společnosti se jevilo zcela samozřejmým, že jsem středem na té hostině. A&#160;aby to ještě zhoršili, všichni se mne co chvíli&#160;– zkrátka, kdykoli neměli na práci nic lepšího&#160;– vyptávali, proč mě to tam nebaví? A&#160;co jsem mohl, chudák, dělat jiného než tvrdit, že mě to <span class="MLP_znak_kurziva_11b">baví</span>&#160;–, i&#160;když to nebylo pravda!</p>
			<p class="MLP_text ParaOverride-1">Ale oni byli dospělí a&#160;mohli si dělat, co chtěli, a&#160;hleděli toho využít co nejvíc. Ten šejdířský Pumblechook, povýšený na dobrotivého původce celé té věci, dokonce zaujal čestné místo v&#160;čele stolu; a&#160;když si za námět proslovu k&#160;nim zvolil můj učňovský úvazek a&#160;s&#160;ďábelskou škodolibostí jim blahopřál, že mi nyní hrozí vězení, kdybych hrál karty, pil silné lihoviny, chodil pozdě domů nebo do špatné společnosti nebo kdybych si liboval v&#160;jiných alotriích, jež znění smlouvy očividně považovalo takřka za neodvratné, postavil si mě vedle sebe na židli jako ilustraci ke svým připomínkám.</p>
			<p class="MLP_text ParaOverride-1">Moje jediné další vzpomínky na tu velkou oslavu jsou ještě ty, že mě nenechali usnout, ale kdykoli viděli, že začínám dřímat, hned mě vyburcovali a&#160;vyzývali mě, abych se bavil. Že už hodně pozdě večer nám pan Wopsle přednesl Collinsovu ódu a&#160;odhodil svůj krví zbrocený meč hromově na zem s&#160;takovým efektem, že k&#160;nám přišel číšník a&#160;vyřizoval: „Páni cestující dole se dávají poroučet a&#160;vzkazují, že tady není žádná komediantská menažérie.“ Že cestou domů byli všichni ve skvělé náladě a&#160;zpívali: „Ó paní krásná!“ přičemž pan Wopsle obstarával bas a&#160;strašlivě silným hlasem ujišťoval (v odpověď onomu zvědavému hlupákovi, který si v&#160;této sborové písni vede s&#160;dotěrností věru nestoudnou, neboť chce vědět všechno o&#160;soukromých záležitostech každého člověka), že <span class="MLP_znak_kurziva_11b">on</span> je ten muž s&#160;vlajícími bílými kadeřemi a&#160;že je, celkem vzato, nejslabším poutníkem na světě.</p>
			<p class="MLP_text ParaOverride-1">A&#160;konečně si ještě pamatuji, že když jsem se dostal do své komůrky, byl jsem bezedně nešťastný a&#160;choval jsem pevné přesvědčení, že Joeovo řemeslo se mi jaktěživo nebude líbit. Kdysi se mi líbívalo, ale kdysi nebylo teď.</p>
		</div>
</body>
</html>