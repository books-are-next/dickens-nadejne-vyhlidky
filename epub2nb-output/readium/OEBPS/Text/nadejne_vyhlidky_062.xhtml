<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nadejne_vyhlidky-59</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nadejne_vyhlidky-59" xml:lang="cs-CZ">
		<div class="Z-kladn--textový-r-meček">
			<p id="_idParaDest-58" class="MLP_uroven2_kapitola ParaOverride-1">Kapitola padesátá osmá</p>
			<p class="MLP_text_bez1radku ParaOverride-1">Zvěst o tom, že moje úžasné štěstí stihla těžká pohroma, se dostala do mé rodné vsi a&#160;jejího okolí dřív, než jsem se tam dostal já.</p>
			<p class="MLP_text ParaOverride-1">Shledal jsem, že Modrý kanec je s&#160;tou novinou již obeznalý, a&#160;shledal jsem také, že v&#160;chování Kance způsobila velkou změnu. Dříve, když jsem měl majetku nabýt, hleděl si mne Kanec s&#160;vřelou úslužností předcházet a&#160;usilovat o&#160;moje dobré mínění, kdežto nyní, když jsem měl majetku pozbýt, byl Kanec po té stránce nesmírně chladný.</p>
			<p class="MLP_text ParaOverride-1">Byl večer, když jsem přijel velmi unavený cestou, kterou jsem již tak často vykonal bez námahy. Ovšemže Kanec mě nemohl ubytovat v&#160;mém obvyklém pokoji, který byl zadaný (pravděpodobně někomu, kdo měl vyhlídky), a&#160;mohl mi přidělit pouze velmi podřadný kumbál mezi holuby a&#160;poštovními kočáry vzadu ve dvoře. Ale já se v&#160;tom příbytku vyspal tak znamenitě jako v&#160;nejvybranější komnatě, jakou by mi byl Kanec mohl poskytnout, a&#160;sny jsem měl asi stejně krásné jako v&#160;nejlepší ložnici.</p>
			<p class="MLP_text ParaOverride-1">Časně ráno, mezitímco mi chystali snídani, jsem si vyšel procházkou kolem Satisu. Na brance i&#160;na kusech koberců, vyvěšených z&#160;oken, byly tištěné plakáty, oznamující na příští týden dražební prodej nábytku a&#160;domácích svršků. Dům sám měl být prodán jako starý stavební materiál a&#160;zbourán. PARTIE 1 bylo křivonohými písmeny namalováno vápennou štětkou na pivovaru, PARTIE 2 na oné části hlavní budovy, která byla tak dlouho zabedněná. Jiné partie byly vyznačeny na jiných částech stavby a&#160;břečťan byl servaný, aby udělal místo nápisům, a&#160;spousta se ho válela v&#160;prachu na zemi a&#160;byla už zvadlá. Když jsem na okamžik vkročil do otevřených vrat a&#160;rozhlédl se kolem sebe s&#160;rozpačitým výrazem cizího člověka, který tam nemá co pohledávat, viděl jsem licitátorova pomocníka chodit po sudech a&#160;s&#160;perem v&#160;ruce je nahlas odpočítávat pro informaci písaře, jenž sestavoval inventář a&#160;udělal si prozatímní psací pult z&#160;kolečkového křesla, které jsem tak často strkával před sebou v&#160;tempu písničky Náš Klem.</p>
			<p class="MLP_text ParaOverride-1">Jen jsem se vrátil na snídani do Kance a&#160;vstoupil do kavárny, spatřil jsem pana Pumblechooka, jak rozpráví s&#160;hostinským. Pan Pumblechook (jehož zevnějšku nedávné noční dobrodružství rozhodně neprospělo) na mne čekal a&#160;promluvil ke mně následujícími větami:</p>
			<p class="MLP_text ParaOverride-1">„Je mi líto, mladíku, že vás vidím poníženého. Ale co jiného se dalo čekat! Co jiného se dalo čekat!“</p>
			<p class="MLP_text ParaOverride-1">Protože mi podával ruku s&#160;velkolepým gestem plným odpuštění a&#160;protože já byl oslabený nemocí a&#160;nezpůsobilý se hádat, stiskl jsem ji.</p>
			<p class="MLP_text ParaOverride-1">„Vilém,“ zavolal pan Pumblechook na číšníka, „přines na stůl caltu. A&#160;že to došlo až k&#160;tomuhle! Že to došlo až k&#160;tomuhle!“</p>
			<p class="MLP_text ParaOverride-1">Posadil jsem se zamračeně k&#160;snídani. Pan Pumblechook stál nade mnou a&#160;naléval mi čaj&#160;– dříve než jsem stačil sáhnout po konvici&#160;– s&#160;výrazem dobrodince, který je rozhodnut vytrvat věrně až do konce.</p>
			<p class="MLP_text ParaOverride-1">„Vilém,“ zavolal pan Pumblechook truchlivě, „přines sůl. V&#160;šťastnějších dobách,“ obrátil se ke mně, „jste myslím sladil, že? A&#160;dával jste si mlíko? Aha, ano. Cukr a&#160;mlíko! Vilém, přines řeřichu.“</p>
			<p class="MLP_text ParaOverride-1">„Děkuju vám,“ řekl jsem úsečně, „ale já řeřichu nejím.“</p>
			<p class="MLP_text ParaOverride-1">„Vy ji nejíte,“ opáčil pan Pumblechook a&#160;několikrát vzdychl a&#160;pokývl hlavou, jako by to byl mohl čekat a&#160;jako by zdrženlivost od řeřichy byla v&#160;plné shodě s&#160;mým pádem. „Ovšem. Prosté plody země. Nejíte. Vilém, nemusíš nosit žádnou.“</p>
			<p class="MLP_text ParaOverride-1">Pokračoval jsem se svou snídaní a&#160;pan Pumblechook stál vytrvale nade mnou a&#160;civěl jako ryba a&#160;hlučně funěl jako vždycky.</p>
			<p class="MLP_text ParaOverride-1">„Sotva víc než kost a&#160;kůže!“ mudroval pan Pumblechook nahlas. „A&#160;přece když tady odtud odcházel (můžu říct s&#160;mým požehnáním) a&#160;já mu jako včelka snesl to skrovné, co dům dal, byl kulaťoučký jak broskvička!“</p>
			<p class="MLP_text ParaOverride-1">To mi připomnělo úžasný rozdíl mezi lokajskou podlízavostí, s&#160;jakou mi v&#160;mém novopečeném blahobytu nastrkoval ruku a&#160;říkal: „Smím?“, a&#160;mezi okázalou milostivostí, s&#160;níž mi týchž pět tučných prstů nastavil právě před chvílí.</p>
			<p class="MLP_text ParaOverride-1">„Ha!“ pokračoval a&#160;podal mi chléb s&#160;máslem. „A&#160;teď jdete k&#160;Josefovi?“</p>
			<p class="MLP_text ParaOverride-1">„Pro boha živého,“ vybuchl jsem zprudka proti své vůli, „co vám je do toho, kam jdu? Nechte tu konvici být.“</p>
			<p class="MLP_text ParaOverride-1">To bylo to nejhorší, co jsem mohl udělat, protože to poskytlo Pumblechookovi příležitost, po které pásl.</p>
			<p class="MLP_text ParaOverride-1">„Ano, mladíku,“ řekl Pumblechook, pustil ucho řečené nádoby, poodstoupil o&#160;krok o&#160;dva od mého stolu a&#160;hovořil pro uši hostinského a&#160;číšníka, kteří stáli u&#160;dveří, <span class="CharOverride-1">„</span><span class="MLP_znak_kurziva_11b">nechám</span><span class="CharOverride-1"> </span>tu konvici být. Máte pravdu, mladíku. Pro jednou máte pravdu. Zapomínám se, když projevuju takový zájem na vaší snídani a&#160;přeju si tu vaši tělesnou schránku, zkřísnutou zhoubnými oučinky zhejralosti, posílit vydatnou stravou vašich předků, mladíku. A&#160;přeci,“ zvolal Pumblechook, obrátil se k&#160;hostinskému a&#160;k&#160;číšníkovi a&#160;nataženou rukou ukázal na mne, „to je ten, co jsem si s&#160;ním v&#160;dobách jeho blaženého dětství tolika nahrál! Nepovídejte mi, že to není možná&#160;– já vám povídám, je to on!“</p>
			<p class="MLP_text ParaOverride-1">Odpovědělo mu zdušené zabrumlání obou posluchačů. Na číšníka to zjevně učinilo zvlášť silný dojem.</p>
			<p class="MLP_text ParaOverride-1">„Je to on,“ pokračoval Pumblechook, „co jsem ho vozil ve svým kočárku. Je to on, co jsem ho viděl vychovávat vlastníma rukama jeho sestry. Je to on, co jsem od jeho sestry byl přiženěný strýc a&#160;co se po své matce jmenovala Georgiana Maria, jen ať to popře, jestli může!“</p>
			<p class="MLP_text ParaOverride-1">Číšník se zdál přesvědčený, že to popřít nemohu a&#160;že to dodává celé věci škaredý nátěr.</p>
			<p class="MLP_text ParaOverride-1">„Mladíku,“ pravil Pumblechook a&#160;vykroutil na mne hlavu svým starým známým způsobem, „vy teď jdete k&#160;Josefovi. Ptáte se mě, co mi je do toho, kam jdete? A&#160;já vám říkám, PANE, vy teď jdete k&#160;Josefovi.“</p>
			<p class="MLP_text ParaOverride-1">Číšník si odkašlal, jako by mě skromně vybízel, abych to zkusil přetrumfnout.</p>
			<p class="MLP_text ParaOverride-1">„A&#160;teďka,“ zahovořil Pumblechook, a&#160;říkal to všechno s&#160;nejprotivnějším výrazem člověka, který ve jménu ctnosti káže něco, co je naprosto přesvědčivé a&#160;nezvratné, „vám povím, co máte říct Josefovi. Tuhle před námi stojí hospodář od Kance, v&#160;celém městě známý a&#160;vážený, a&#160;tuhle máme Viléma, co se jeho otec jmenoval Potkins, jestli se neklamu.“</p>
			<p class="MLP_text ParaOverride-1">„Neklamete, pane,“ potvrdil Vilém.</p>
			<p class="MLP_text ParaOverride-1">„A&#160;v&#160;jejich přítomnosti,“ hovořil Pumblechook dál, „vám povím, mladíku, co máte říct Josefovi. Řekněte mu: ‚Josef, dneska jsem viděl svýho nejprvnějšího dobrodince a&#160;zakladatele mýho štěstí. Nebudu jmenovat žádný jméno, Josef, ale tak se jim tam v&#160;městě zlíbilo ho nazývat a&#160;toho člověka jsem dneska viděl.‘“</p>
			<p class="MLP_text ParaOverride-1">„Přísahám, že já ho tady nevidím,“ poznamenal jsem.</p>
			<p class="MLP_text ParaOverride-1">„Jen řekněte i&#160;tohle,“ opáčil Pumblechook. „Řekněte, mladíku, že jste to řekl, a&#160;i takový Josef nejspíš projeví úžas.“</p>
			<p class="MLP_text ParaOverride-1">„V&#160;tom se v&#160;něm tedy nadobro mýlíte,“ namítl jsem. „Podle mne neprojeví nic takového.“</p>
			<p class="MLP_text ParaOverride-1">„Řekněte mu,“ pokračoval Pumblechook, „‚Josef, já toho člověka viděl a&#160;ten člověk nechová k&#160;tobě zášť a&#160;nechová zášť ani ke mně. Zná tvou povahu, Josef, a&#160;je dobře obeznalý s&#160;tvou paličatostí a&#160;nevědomostí, a&#160;zná i&#160;mou povahu, Josef, a&#160;ví, jak málo je u&#160;mě vděčnosti. Ano, Josef,‘ řekněte,“ a tu na mne Pumblechook potřásl hlavou a&#160;zahrozil rukou, „‚ten ví, jak ouplně mi chybí obyčejná lidská vděčnost. Ten to ví, Josef, líp než kdo jiný. Ty sám to nevíš, Josef, protože nemáš příčinu to vědět, ale ten člověk to ví.‘“</p>
			<p class="MLP_text ParaOverride-1">Přes všechno, jaký to byl nabubřelý osel, úplně mě udivovalo, že může mít tolik drzosti, aby mi tohle říkal do očí.</p>
			<p class="MLP_text ParaOverride-1">„Řekněte mu: ‚Josef, posílá ti po mně vzkaz a&#160;já ti ho teď vyřídím. Totiž to, že v&#160;mém ponížení vidí prst Prozřetelnosti. Poznal ten prst, hned jak ho uviděl, Josef, a&#160;viděl ho jasně. Ukazoval na tohle písmo na zdi, Josef. <span class="MLP_znak_kurziva_11b">Odplata za nevděčnost k&#160;nejprvnějšímu dobrodinci a&#160;zakladateli štěstí.</span> Ale ten člověk řekl, že nelituje toho, co udělal, Josef. Ani za mák. Udělat to bylo správné, udělat to bylo laskavé, udělat to bylo dobrotivé a&#160;udělal by to zas.‘“</p>
			<p class="MLP_text ParaOverride-1">„Škoda,“ prohodil jsem opovržlivě, když jsem skončil svou přerušovanou snídani, „že ten člověk neřekl, co vlastně udělal a&#160;co by udělal zas.“</p>
			<p class="MLP_text ParaOverride-1">„Hospodáři od Kance!“ oslovil nyní Pumblechook hostinského. „A&#160;Vilém! Nemám nejmenší námitku proti tomu, abyste vypověděli, ať už na horním nebo na dolním městě, kdyby se vám zlíbilo, že udělat to bylo správné, že udělat to bylo laskavé, že udělat to bylo dobrotivé, a&#160;že bych to od hodiny udělal zas.“</p>
			<p class="MLP_text ParaOverride-1">S&#160;těmi slovy potřásl ten podvodník oběma povzneseně rukou a&#160;odešel z&#160;hostince, zanechav mě mnohem víc užaslého než nadšeného tím, co asi je záslužnou podstatou onoho řečeného neurčitého „to“. Zanedlouho po něm jsem se k&#160;odchodu z&#160;hostince rozhodl i&#160;já a&#160;cestou po Hlavní třídě jsem ho spatřil, jak před dveřmi svého krámu káže (bezpochyby na totéž téma) vybranému kroužku, který mě poctil velmi nepřívětivými pohledy, když jsem ho na protější straně ulice míjel.</p>
			<p class="MLP_text ParaOverride-1">Ale bylo jen tím příjemnější utéci se k&#160;Biddy a&#160;k&#160;Joeovi, jejichž velká shovívavost zářila, bylo-li to vůbec možné, ve srovnání s&#160;tím nestoudným pokrytcem ještě jasněji než předtím. Mířil jsem k&#160;nim pomalu, protože moje údy byly ještě slabé, ale s&#160;pocitem rostoucí úlevy, čím víc jsem se jim blížil, a&#160;s&#160;vědomím, že nadutost a&#160;faleš nechávám stále dál a&#160;dál za sebou.</p>
			<p class="MLP_text ParaOverride-1">Červnové počasí se skvěle vydařilo. Obloha byla modrá, skřivani se vznášeli vysoko nad zeleným obilím a&#160;celý ten kraj mi připadal nekonečně krásnější a&#160;míruplnější, než jak jsem ho kdy dosud poznal. Mnoho příjemných obrazů života, jaký tu povedu, a&#160;změny k&#160;lepšímu, jaká nastane v&#160;mé povaze, až po svém boku budu mít strážného anděla, jehož poctivou věrnost a&#160;zdravou prostou rozšafnost jsem již vyzkoušel, mi krátilo cestu. Probouzely ve mně vřelé pohnutí&#160;– neboť mé srdce tím návratem zjihlo a&#160;stala se se mnou taková změna, že mi bylo jako člověku, který se trmácí domů bos z&#160;daleké pouti a&#160;jehož bloudění trvalo mnoho let.</p>
			<p class="MLP_text ParaOverride-1">Školu, kde byla Biddy učitelkou, jsem ještě vůbec neviděl; ale úzká ulička, jíž jsem oklikou vešel do vsi, abych pokud možno nevzbudil pozornost, mě vedla kolem ní. Zklamalo mě, když jsem zjistil, že ten den je prázdno; nikde nebyly žádné děti a&#160;Biddyin domek byl zavřený. Jakási jiskřička naděje, že ji uvidím pilně zabranou do jejích denních povinností, dřív než ona uvidí mne, mi blikala v&#160;myšlenkách a&#160;nyní zhasla.</p>
			<p class="MLP_text ParaOverride-1">Ale ke kovárně zbýval již jen velmi malý kousek a&#160;já šel cestou pod vonnými zelenými lipami k&#160;ní a&#160;snažil se zaslechnout zvonění Joeova kladiva. Dlouho po tom, kdy bych je býval měl uslyšet, a&#160;dlouho po tom, kdy se mi zdálo, že je slyším, a&#160;kdy jsem poznal, že to je jenom zdání, bylo všude ticho. Byly tam staré lípy a&#160;byly tam staré bílé hlohy a&#160;byly tam staré kaštany a&#160;jejich listí libozvučně šumělo, když jsem se zastavil a&#160;naslouchal; ale zvonění Joeova kladiva se letním vánkem neneslo.</p>
			<p class="MLP_text ParaOverride-1">Ani jsem nevěděl proč, ale téměř jsem se bál přijít ke kovárně na dohled, a&#160;když jsem ji konečně spatřil, viděl jsem, že je zavřená. Žádný plápol ohně, žádný třpytný déšť jisker, žádný hukot měchů; všechno zpozavírané a&#160;tiché.</p>
			<p class="MLP_text ParaOverride-1">Ale dům nebyl opuštěný a&#160;parádní pokoj se zdál obývaný, protože v&#160;jeho okně se třepotaly bílé záclonky a&#160;okno bylo otevřené a&#160;plné pestrých květin. Tichounce jsem se k&#160;němu plížil s&#160;úmyslem nakouknout přes květiny dovnitř, když vtom Joe a&#160;Biddy stáli přede mnou, zavěšeni do sebe.</p>
			<p class="MLP_text ParaOverride-1">Biddy nejdřív vykřikla, jako kdyby si myslela, že to je můj duch, ale vzápětí mi už ležela v&#160;náručí. Plakal jsem, že ji vidím, a&#160;ona plakala, že vidí mne; já proto, že vypadala tak svěží a&#160;líbezná; ona proto, že já vypadal tak sešlý a&#160;bledý.</p>
			<p class="MLP_text ParaOverride-1">„No ne, drahá Biddy, jaká jsi nastrojená!“</p>
			<p class="MLP_text ParaOverride-1">„Ano, drahý Pipe.“</p>
			<p class="MLP_text ParaOverride-1">„A&#160;Joe, jak jsi nastrojený ty!“</p>
			<p class="MLP_text ParaOverride-1">„Baže, Pipe milá drahá, chlapče zlatá.“</p>
			<p class="MLP_text ParaOverride-1">Díval jsem se na oba dva, z&#160;jednoho na druhého, a&#160;pak&#160;– </p>
			<p class="MLP_text ParaOverride-1">„Dnes je můj svatební den,“ zvolala Biddy v&#160;náhlém přívalu štěstí, „ráno jsem se vdala za Joea!“</p>
			<p class="MLP_text_bez1radku_-12-0- ParaOverride-1">Odvedli mě do kuchyně a&#160;já si položil hlavu na starý prkenný stůl. Biddy si zdvihla jednu mou ruku ke rtům a&#160;na rameně jsem cítil Joeův posilující dotyk. „Cožto jako nebyl dost silný, má milá, aby snesl takové překvapení,“ pravil Joe. A&#160;Biddy řekla: „Měla jsem na to myslet, milý Joe, ale já byla tak šťastná.“</p>
			<p class="MLP_text ParaOverride-1">Oba byli tak rozradostnění, že mě vidí, tak pyšní, že mě vidí, tak dojatí, že jsem k&#160;nim přijel, tak nadšení, že jsem přišel náhodou právě tak, abych štěstí jejich slavnostního dne dovršil!</p>
			<p class="MLP_text ParaOverride-1">Mou první myšlenkou byla hluboká vděčnost, že jsem se před Joem nikdy ani slůvkem nezmínil o&#160;této poslední zmařené naději. Jak často se mi drala na rty, když byl za mé nemoci u&#160;mne! Jak neodvratně by se o&#160;ní byl dověděl, kdyby se mnou býval zůstal ještě i&#160;jen jedinou hodinu déle!</p>
			<p class="MLP_text ParaOverride-1">„Drahá Biddy,“ řekl jsem, „máš nejlepšího manžela na celém světě, a&#160;kdybys ho byla mohla vidět u&#160;mého lůžka, byla bys&#160;– Ale ne, nemohla bys ho milovat víc, než jak ho miluješ.“</p>
			<p class="MLP_text ParaOverride-1">„Ne, to bych opravdu nemohla,“ potvrdila Biddy.</p>
			<p class="MLP_text ParaOverride-1">„A&#160;ty, drahý Joe, máš nejlepší ženu na celém světě, a&#160;ona ti dá všechno to obrovské štěstí, kolik si ho zasluhuješ právě ty, můj drahý, hodný, ušlechtilý Joe!“</p>
			<p class="MLP_text ParaOverride-1">Joe se na mne díval s&#160;rozechvělým rtem, a&#160;dokonce si rukávem zastřel oči.</p>
			<p class="MLP_text ParaOverride-1">„A vy oba, Joe i Biddy, protože jste dnes byli v kostele a vaše srdce překypuje milosrdenstvím a láskou ke všemu lidstvu, přijměte mé pokorné díky za všechno, co jste pro mne udělali, a&#160;za všechno, co jsem vám tak špatně odplatil! A&#160;když řeknu, že ani ne za hodinu odcházím, poněvadž brzy odjíždím do ciziny, a&#160;že si nedopřeju odpočinku, dokud si neodpracuju peníze, které jste za mne zaplatili, abyste mě zachránili před vězením, a&#160;nepošlu vám je, nedomnívejte se, drahý Joe a&#160;drahá Biddy, že si myslím, i&#160;kdybych vám je mohl splatit tisíceronásobně, že bych tím mohl vymazat i&#160;jen jediný měďák z&#160;toho, co vám dlužím, nebo že bych to udělal, i&#160;kdybych mohl!“</p>
			<p class="MLP_text ParaOverride-1">Oba byli těmi slovy dojatí a&#160;oba mě prosili, abych už nic víc neříkal.</p>
			<p class="MLP_text ParaOverride-1">„Ale já musím říci víc. Doufám, drahý Joe, že budeš mít děti, které budeš milovat, a&#160;že v&#160;koutku u&#160;tohohle krbu bude za zimních večerů sedat nějaký človíček, který ti možná bude připomínat jiného človíčka, který odtamtud odešel navždy. Nepovídej mu, Joe, že jsem byl nevděčný; nepovídej mu, Biddy, že jsem byl nešlechetný a&#160;nespravedlivý; povídejte mu jen, že jsem vás oba ctil, protože jste oba byli tak dobří a&#160;poctiví, a&#160;že jsem řekl, že pro něho jako pro vaše dítě bude docela přirozené, když vyroste v&#160;člověka mnohem lepšího, než jsem byl já.“</p>
			<p class="MLP_text ParaOverride-1">„To já jako ne,“ promluvil Joe zpod rukávu, „já mu jako nic takového povídat nebudu, Pipe. A&#160;Biddy taky ne. A&#160;vůbec nikdo ne!“</p>
			<p class="MLP_text ParaOverride-1">„A&#160;teď, třebaže vím, že jste to ve svém laskavém srdci udělali už sami, povězte mi oba, prosím vás, že mi odpouštíte! Prosím vás, ať slyším ta slova z&#160;vašich úst, abych si mohl jejich zvuk odnést s&#160;sebou do daleka, a&#160;potom budu s&#160;to uvěřit, že mi pro budoucí čas můžete věnovat důvěru a&#160;lépe o&#160;mně smýšlet.“</p>
			<p class="MLP_text ParaOverride-1">„Ach, Pipe milá drahá, chlapče zlatá,“ řekl Joe, „ví Bůh, že ti odpouštím, jestli ti mám vůbec co odpouštět!“</p>
			<p class="MLP_text ParaOverride-1">„Amen! A&#160;ví Bůh, že já taky!“ dopověděla ozvěnou Biddy.</p>
			<p class="MLP_text ParaOverride-1">„Teď mě nechte jít nahoru, abych se podíval na svou starou komůrku a&#160;chvilinku si tam o&#160;samotě odpočinul. A&#160;potom, až s&#160;vámi něco pojím a&#160;popiju, drahý Joe a&#160;drahá Biddy, pojďte mě doprovodit k&#160;ukazateli cesty za vsí, než si řekneme sbohem!“</p>
			<p class="MLP_text ParaOverride-1">Rozprodal jsem všechno, co jsem měl, a&#160;dal jsem stranou, kolik jsem jen mohl, pro narovnání se svými věřiteli&#160;– kteří mi poskytli dostatečnou lhůtu, abych se s&#160;nimi mohl plně vyrovnat&#160;–, a&#160;potom jsem odjel a&#160;nastoupil k&#160;Herbertovi.</p>
			<p class="MLP_text ParaOverride-1">Netrvalo měsíc, a&#160;opustil jsem Anglii, a&#160;netrvalo dva měsíce, a&#160;byl jsem písařem u&#160;firmy Clarriker a&#160;spol., a&#160;netrvalo čtyři měsíce, a&#160;vzal jsem na sebe první plnou odpovědnost. Neboť podstropní trám v&#160;přízemním pokoji na Mlýnském náhonu se tenkrát zatřásl od bručení starého Billa Barleyho naposledy a&#160;zůstal již v&#160;klidu a&#160;Herbert odjel do Anglie, aby se oženil s&#160;Klárou, a&#160;nechal vedení východní pobočky cele na starost mně, dokud si Kláru nepřiveze.</p>
			<p class="MLP_text ParaOverride-1">Uplynul mnohý rok, než jsem byl společníkem firmy; ale žil jsem s&#160;Herbertem a&#160;s&#160;jeho ženou šťastně a&#160;žil jsem střídmě, poplatil jsem všechny dluhy a&#160;udržoval jsem stálou korespondenci s&#160;Biddy a&#160;s&#160;Joem. Teprve až jsem se stal třetím společníkem firmy, vyzradil mě Clarriker Herbertovi; ale pak prohlásil, že tajemství Herbertova společenství mu leželo na svědomí už dost dlouho a&#160;že je prostě vypovědět musí. A&#160;tak je také vypověděl, a&#160;Herbert byl stejně dojatý jako užaslý, a&#160;moje přátelství s&#160;tím milým hochem pro to dlouhé zatajování nijak neutrpělo.</p>
			<p class="MLP_text ParaOverride-1">Nesmím dopustit, aby se kdokoli domníval, že jsme kdy byli velká firma nebo že jsme vydělávali hory peněz. Nedělali jsme žádné závratné obchody, ale měli jsme dobré jméno a&#160;pracovali jsme se ziskem a&#160;vedlo se nám velmi dobře. Tolik jsme vděčili Herbertově věčné radostné přičinlivosti a&#160;obratnosti, že jsem se často divil, jak jsem kdy mohl připadnout na onu dávnou představu o&#160;jeho neschopnosti, až mě jednoho dne osvítila myšlenka, že ta nezpůsobilost možná nebyla nikdy vůbec v&#160;něm, nýbrž že byla ve mně.</p>
		</div>
</body>
</html>