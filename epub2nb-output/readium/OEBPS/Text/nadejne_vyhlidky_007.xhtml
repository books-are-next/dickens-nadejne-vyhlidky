<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nadejne_vyhlidky-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nadejne_vyhlidky-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-3" class="MLP_uroven2_kapitola ParaOverride-1">Kapitola třetí</p>
			<p class="MLP_text_bez1radku ParaOverride-1">Bylo jinovaté ráno a&#160;sychravě mokré. Viděl jsem tu mokrost lpět už hned na vnější straně svého okénka, jako by tam byl celou noc plakal nějaký skřítek a&#160;používal okenní tabulky místo kapesníku. Teď jsem viděl mokrotu lpět na holých keřích a&#160;sporé trávě jako nějaké hrubší pavučí; táhla se jíním od větévky k&#160;větévce a&#160;od stébla k&#160;stéblu. Lepkavé mokro lpělo na každičkém břevnu a&#160;na každé brance a&#160;mlha z&#160;blat byla tak hustá, že jsem dřevěnou šipku na kůlu, která lidem ukazovala směr k&#160;naší vesnici&#160;– směr, jímž se nikdy neřídili, protože k&#160;nám jaktěživo nikdo nechodil&#160;–, vůbec neviděl, dokud jsem se neoctl až těsně pod ní. Když jsem k&#160;ní pak zdvihl oči, tu, jak z&#160;ní kapalo, připadala mému stísněnému svědomí jako přízrak, který mě zatracuje na galeje.</p>
			<p class="MLP_text ParaOverride-1">Jakmile jsem doběhl na volná blata, mlha ještě zhoustla, takže místo abych se já hnal proti všemu, všechno jako by se hnalo proti mně. To bylo pro provinilcovu mysl velmi nepříjemné. Stavidla a&#160;strouhy a&#160;hráze se na mne vrhaly z&#160;mlhy, jako by jasně a&#160;zřetelně křičely: „Kluk s&#160;ukradenou fašírkou! Zadržte ho!“ Se stejnou náhlostí mě přepadal dobytek, poulil na mne oči a&#160;z&#160;nozder kouřil slova: „Vida ho, zlodějíčka!“ Jeden černý volek s&#160;bílou náprsenkou&#160;– v&#160;jehož vzhledu bylo pro mé pobouřené svědomí takřka cosi kněžského&#160;– na mne upíral oči tak vytrvale a&#160;komíhal svou nemotornou hlavou, když jsem běžel kolem, tak žalobně a&#160;káravě, že jsem na něho plačtivě vyhrkl: „Já nemohl jinak, prosím! Nevzal jsem to pro sebe!“ Nato sklonil hlavu, vyfrkl z&#160;chřípí oblak páry, vyhodil zadníma nohama, švihl oháňkou a&#160;zmizel.</p>
			<p class="MLP_text ParaOverride-1">Celou tu dobu jsem utíkal směrem k&#160;řece, ale jakkoli rychle jsem běžel, ne a&#160;ne si zahřát nohy; sychravé mokro k&#160;nim lnulo jako přikované asi stejně, jako přikované železo lnulo k&#160;noze člověka, za nímž jsem pospíchal. Cestu k&#160;baterii jsem znal celkem přesně, protože jsem tam byl jednou v&#160;neděli s&#160;Joem a&#160;Joe se tehdy posadil na staré dělo a&#160;řekl mi, až budu jeho pravoplatným smluvním učněm, že tam spolu užijeme nějaké legrace! Ale mlha mě zmátla a&#160;já nakonec poznal, že jsem zaběhl tuze daleko doprava, a&#160;proto jsem si musel hledat cestu zpátky podél toku řeky po pásu sypkých kamenů, táhnoucím se nad bahnem a&#160;nad kůly, které vytyčovaly nejvyšší dosah přílivu. A&#160;jak jsem se tak s&#160;největším spěchem vracel, přešel jsem právě strouhu, o&#160;které jsem věděl, že je docela blízko u&#160;baterie, a&#160;jen jsem se vydrápal po náspu za strouhou, spatřil jsem před sebou sedět hledaného. Seděl zády ke mně a&#160;s&#160;rukama založenýma na prsou přepadával dopředu, zemdlený ospalostí.</p>
			<p class="MLP_text ParaOverride-1">Napadlo mě, že bude mít větší radost, překvapím-li ho se snídaní tak neočekávaně, a&#160;proto jsem dál postupoval zvlášť tiše, a&#160;konečně jsem mu poklepal na rameno. Rázem vyskočil&#160;– ale nebyl to můj muž, nýbrž někdo jiný!</p>
			<p class="MLP_text ParaOverride-1">A&#160;přesto měl ten muž na sobě také hrubý režný oblek a&#160;také silné železo na noze a&#160;byl chromý a&#160;promrzlý a&#160;chraptěl a&#160;ve všem všudy byl navlas stejný jako ten druhý&#160;– až na to, že neměl týž obli­čej a&#160;že na hlavě měl placatý plstěný klobouk se širokou střechou a&#160;nízkým dýnkem. To všechno jsem postřehl v&#160;jediném okamžiku, protože jsem na dívání neměl víc než právě ten jeden okamžik. Muž na mne vychrlil kletbu, rozehnal se po mně pěstí&#160;– byla to ubohá rána nazdařbůh, která se mne chybila a&#160;jeho div neporazila, protože při ní zavrávoral&#160;– a&#160;potom se rozběhl do mlhy, na útěku dvakrát klopýtl a&#160;zmizel mi z&#160;očí.</p>
			<p class="MLP_text ParaOverride-1">„To je ten mladík!“ napadlo mě a&#160;ucítil jsem bodnutí u&#160;srdce, když jsem si ujasnil, kdo to asi je. Myslím, že bych byl pocítil bolest i&#160;v&#160;játrech, kdybych byl věděl, kde je člověk má.</p>
			<p class="MLP_text ParaOverride-1">Potom jsem už brzy došel k&#160;baterii a&#160;tam byl ten pravý&#160;– choulil se do sebe a&#160;belhal se sem a&#160;tam, docela jako kdyby se nebyl přestal tak choulit a&#160;belhat ani na jediný okamžik po celou noc&#160;– a&#160;čekal na mne. To se rozumí, že mu bylo strašlivě zima. Skorem jsem očekával, že ho uvidím, jak mi před očima padá a&#160;k&#160;smrti promrzlý umírá. Také mu z&#160;očí zíral tak ukrutný hlad, že když jsem mu podal pilník a&#160;on ho odložil do trávy, napadlo mě, že by ho snad byl zkusil sníst, kdyby nebyl uviděl můj uzlík. Tentokrát mě nepřevrátil hlavou dolů, aby se zmocnil toho, co u&#160;sebe mám, nýbrž zatímco jsem rozvazoval raneček a&#160;vyprazdňoval si kapsy, nechal mě stát pěkně rovně na nohou.</p>
			<p class="MLP_text ParaOverride-1">„Co je v&#160;té láhvi, hochu?“ zeptal se.</p>
			<p class="MLP_text ParaOverride-1">„Žitná,“ odpověděl jsem.</p>
			<p class="MLP_text ParaOverride-1">To už si cpal do krku hašé tak podivně, že to svět ještě neviděl&#160;– spíš jako člověk, který ji v&#160;prudkém chvatu někam schovává, než jako člověk, který něco jí&#160;–, ale přece ustal, aby se trochu napil kořalky. Celou tu chvíli se tak silně třásl, že vyžadovalo všech jeho sil, aby se mu podařilo udržet hrdlo láhve mezi zuby a&#160;neukousnout je přitom.</p>
			<p class="MLP_text ParaOverride-1">„Mně se zdá, že jste dostal zimnici,“ prohodil jsem.</p>
			<p class="MLP_text ParaOverride-1">„V&#160;tom s&#160;tebou plně souhlasím, hochu,“ přikývl.</p>
			<p class="MLP_text ParaOverride-1">„Tady je nezdravo,“ pokračoval jsem. „Ležel jste někde venku na mlace a&#160;z&#160;té člověk chytne zimnici jedna dvě. A&#160;taky revma.“</p>
			<p class="MLP_text ParaOverride-1">„Dřív než z&#160;toho budu mít smrt, tak se nasnídám,“ řekl. „To bych udělal, i&#160;kdyby mě hned potom měli pověsit na tu šibenici, co tamhle stojí. Vsadím se s&#160;tebou, že na tu chvíli tu třesavku přemůžu.“</p>
			<p class="MLP_text ParaOverride-1">Hltavě polykal hašé, maso z&#160;kosti, chléb, sýr i&#160;sekanou, všechno najednou; při jídle upíral nedůvěřivě oči do mlhy kolem nás a&#160;často se zarážel&#160;– ba i&#160;jeho čelisti se zarážely&#160;– a&#160;stražil uši. Při každém, ať už skutečném nebo domnělém zvuku, při každém třesknutí na řece nebo hlasitějším zafunění dobytčete na blatech sebou polekaně škubl a&#160;vzápětí vyhrkl:</p>
			<p class="MLP_text ParaOverride-1">„Nejsi ty mi nějakej proradnej spratek? Nepřivedl sis nikoho s&#160;sebou?“</p>
			<p class="MLP_text ParaOverride-1">„Ne, pane, ne!“</p>
			<p class="MLP_text ParaOverride-1">„Ani jsi nikomu nenakukal, aby šel za tebou?“</p>
			<p class="MLP_text ParaOverride-1">„Ne!“</p>
			<p class="MLP_text ParaOverride-1">„No,“ řekl, „věřím ti. Byl bys doopravdy lítá mladá bestie, kdybys v&#160;těchhle letech dokázal pomáhat při štvanici na bídnýho červa, už beztak uštvanýho na samej krajíček smrti a&#160;hnojiště, jako je tenhle ubohej bídnej červ tady!“ </p>
			<p class="MLP_text ParaOverride-1">Něco mu klaplo v&#160;hrdle, jako by v&#160;sobě měl stroj podobný hodinovému a&#160;ten se chystal právě odbíjet. A&#160;rozedraným režným rukávem si přejel přes oči.</p>
			<p class="MLP_text ParaOverride-1">Bylo mi ho líto, že je tak bezútěšně smutný, a&#160;když jsem pozoroval, jak se nad sekanou pomalu uklidňuje, osmělil jsem se poznamenat: „Jsem rád, že vám chutná.“ </p>
			<p class="MLP_text ParaOverride-1">„Povídals něco?“</p>
			<p class="MLP_text ParaOverride-1">„Řekl jsem, že jsem rád, že vám chutná.“</p>
			<p class="MLP_text ParaOverride-1">„Děkuju ti, hochu. Věru že chutná!“</p>
			<p class="MLP_text ParaOverride-1">Často jsem pozoroval našeho velkého hafana, jak hltá žrádlo, a&#160;nyní jsem si uvědomil očividnou podobnost mezi tím, jak žere náš pes a&#160;jak jí tento člověk. Muž ukusoval z&#160;jídla silou, prudce a&#160;trhaně, právě jako náš pes. Polykal, nebo spíš chňapavě zhltl každé sousto příliš brzy a&#160;příliš rychle, a&#160;mezitímco jedl, pošilhával hned sem, hned tam, jako by se bál, že mu ze všech stran hrozí nebezpečí, že někdo přijde a&#160;sekanou mu vezme. Jak mi připadalo, sekaná mu rozrušovala mysl věru tuze silně, aby si mohl spokojeně pochutnávat nebo strpět při těch hodech vedle sebe někoho jiného a&#160;nerafnout po hostu zuby. Ve všech těch rysech se úplně podobal našemu psu.</p>
			<p class="MLP_text ParaOverride-1">„Bojím se, že jemu z&#160;ní nenecháte ani kousek,“ ozval jsem se bázlivě po krátkém mlčení, při němž jsem váhavě přemítal, je-li dost zdvořilé takovou poznámku pronést. „Tam, odkud jsem ji přinesl, se už nedá nic víc sehnat.“ Právě jistota v&#160;té věci mě přiměla, že jsem se ho rozhodl upozornit.</p>
			<p class="MLP_text ParaOverride-1">„Nechat kousek jemu? Komu ‚jemu‘?“ opáčil můj známý a&#160;přestal chroupat kůrčičku.</p>
			<p class="MLP_text ParaOverride-1">„Tomu mladíkovi. Co jste o&#160;něm mluvil. Co se s&#160;vámi schovává.“</p>
			<p class="MLP_text ParaOverride-1">„Hm, aha!“ odpověděl bručlavě, jako když se nevrle zasměje. „Tomu? Jo, jo. <span class="MLP_znak_kurziva_11b">Ten</span> jídlo nepotřebuje.“</p>
			<p class="MLP_text ParaOverride-1">„Podle mého vypadal, jako by potřeboval,“ namítl jsem. </p>
			<p class="MLP_text ParaOverride-1">Muž přestal jíst a&#160;s&#160;krajním údivem se nesmírně bedlivě a&#160;zpytavě zadíval na mne. „Vypadal? Kdypak?“</p>
			<p class="MLP_text ParaOverride-1">„Zrovna teď.“</p>
			<p class="MLP_text ParaOverride-1">„Kde?“</p>
			<p class="MLP_text ParaOverride-1">„Tamhle,“ odpověděl jsem a&#160;ukázal jsem prstem, „někde tamhle. Našel jsem ho tam klímat a&#160;myslel jsem, že jste to vy.“</p>
			<p class="MLP_text ParaOverride-1">Popadl mě za límec a&#160;probodával mě očima tak, až mi přišlo na mysl, že v&#160;něm zase ožil původní záměr podříznout mi krk.</p>
			<p class="MLP_text ParaOverride-1">„Měl stejné šaty jako vy, jenže měl klobouk, víte,“ vysvětloval jsem mu a&#160;celý jsem se třásl, „a&#160;– a –“ (hrozně mi záleželo na tom, abych se vyjádřil šetrně) „– a měl&#160;– stejnou příčinu, aby si chtěl vypůjčit pilník. Neslyšel jste včera večer dělo?“</p>
			<p class="MLP_text ParaOverride-1">„Tak teda <span class="MLP_znak_kurziva_11b">přece</span> stříleli!“ vydechl jako pro sebe.</p>
			<p class="MLP_text ParaOverride-1">„To se divím, že jste to nevěděl jistě,“ opáčil jsem, „protože my to slyšeli až doma, a&#160;to je dál, a&#160;ještě k&#160;tomu jsme měli zavřeno.“</p>
			<p class="MLP_text ParaOverride-1">„Chm, abys tedy věděl,“ řekl muž. „Když je člověk tady na tý pláni sám a&#160;má lehko v&#160;hlavě a&#160;lehko v&#160;žaludku a&#160;je polomrtvej zimou a&#160;hlady, pak celou noc neslyší nic jinýho než střelbu z&#160;děl a&#160;volání hlasů. Že slyší? I&#160;vidí&#160;– vojáky, jak před sebou držej pochodně, červený kabáty jim svítej a&#160;už zatahujou kolem kruh. Člověk slyší, jak volají jeho číslo, slyší, jak ho stavějí, slyší rachot mušket, slyší povely ‚K&#160;palbě připravit! Zalícit! Nepouštějte ho z&#160;mušky, mládenci!‘&#160;– a&#160;cítí, jak se ho chápou&#160;– a&#160;ono se nic neděje! Chm, já tuhle noc přece viděl ne jednu takovou pátrací četu&#160;– mašírovat v&#160;šiku proti mně, sper je ďas, s&#160;tím jejich těžkým dup, dup, dup&#160;– ne jednu, ale sto! A&#160;střelba? Vždyť já viděl, jak se ze vší tý kanonády třese sama mlha, ještě když už byl jasnej den!&#160;– Ale ten člověk,“ všecko až dosud říkal, jako by byl zapomněl, že jsem s&#160;ním, „všiml sis něčeho na něm?“</p>
			<p class="MLP_text ParaOverride-1">„Měl v&#160;obličeji hrozný šrám,“ řekl jsem, jak mi kmitlo hlavou, co jsem si sotva uvědomoval, že vůbec vím.</p>
			<p class="MLP_text ParaOverride-1">„Snad ne tady?“ zvolal muž a&#160;udeřil se dlaní nemilosrdně do levé tváře.</p>
			<p class="MLP_text ParaOverride-1">„Ano, tam.“</p>
			<p class="MLP_text ParaOverride-1">„Kde je?“ Hrstku jídla, která mu ještě zbývala, si nacpal do záňadří šedivé kazajky. „Ukaž mi, kam šel. Uženu ho jak pes. Hrom do toho železa na tom bolavým hnátě. Podej sem ten pilník, hochu!“</p>
			<p class="MLP_text ParaOverride-1">Naznačil jsem mu, v&#160;kterém směru mlha pohltila druhého muže, a&#160;on se v&#160;tu stranu na okamžik zadíval. Ale již klečel v&#160;přerostlé mokré trávě a&#160;piloval na svém železe jako šílenec bez ohledu na mne i&#160;bez ohledu na svou nohu; měl na ní staré zranění, které mu nyní krvácelo, ale zacházel s&#160;ní tak neurvale, jako by v&#160;ní nebylo o&#160;nic víc citu než v&#160;tom pilníku. Znovu jsem se ho začal hrozně bát, když se teď vydráždil do toho zběsilého chvatu, a&#160;rovněž jsem se hrozně bál zůstat ještě déle z&#160;domova. Řekl jsem mu, že už musím jít, ale on si toho nevšímal, a&#160;proto jsem usoudil, že nejlepší, co mohu udělat, je nepozorovaně se vytratit. Naposledy jsem ho viděl, jak se s&#160;hlavou schýlenou nad koleno horečně pachtí se svým poutem a&#160;přitom netrpělivě huhlá kletby na tu nohu i&#160;železo. Naposledy jsem ho slyšel, když jsem se zastavil v&#160;mlze a&#160;zaposlouchal se&#160;– pilník dosud skřípal.</p>
		</div>
</body>
</html>