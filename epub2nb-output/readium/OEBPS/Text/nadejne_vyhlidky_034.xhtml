<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nadejne_vyhlidky-31</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nadejne_vyhlidky-31" xml:lang="cs-CZ">
		<div class="Z-kladn--textový-r-meček">
			<p id="_idParaDest-30" class="MLP_uroven2_kapitola ParaOverride-1">Kapitola třicátá</p>
			<p class="MLP_text_bez1radku ParaOverride-1">Když jsem si ráno mezi oblékáním u&#160;Modrého kance věc dobře rozvážil, rozhodl jsem se, že poručníkovi povím o&#160;svých pochybách, je-li Orlick ten pravý člověk, aby zaujímal důvěryhodné postavení v&#160;domě slečny Havishamové.</p>
			<p class="MLP_text ParaOverride-1">„Ale ovšem, Pipe, samozřejmě to není ten pravý člověk,“ pravil můj poručník, již předem v&#160;hlavním bodě příjemně uspokojený, „protože člověk, který zaujímá důvěryhodné postavení, není nikdy ten pravý člověk.“ Zjištění, že právě toto postavení nezastává ten pravý člověk, ho přivedlo do docela dobré nálady, jak se zdálo, a&#160;s&#160;uspokojením poslouchal, zatímco jsem mu vyprávěl všechno, co jsem o&#160;Orlickovi věděl. „Výborně, Pipe,“ prohlásil, když jsem skončil, „hned tam zajdu a&#160;našeho přítele vyplatím.“ Tento krátký proces mě značně znepokojil, a&#160;přimlouval jsem se proto za menší odklad a&#160;dokonce jsem naznačil, že s&#160;naším přítelem bude možná obtížné jednání. „Ale kdepak, nebude,“ odpověděl mi poručník a&#160;s&#160;naprostou sebedůvěrou rozehrál svůj výmluvný kapesník, „rád bych ho viděl, jak se v&#160;té věci hádá <span class="MLP_znak_kurziva_11b">se mnou.</span>“</p>
			<p class="MLP_text ParaOverride-1">Protože jsme měli jet zpátky do Londýna spolu poledním dostavníkem a&#160;protože jsem snídal v&#160;takové hrůze před Pumblechookem, že jsem stěží vůbec udržel šálek v&#160;ruce, chopil jsem se této náhodné příležitosti a&#160;řekl jsem, že se potřebuji projít, a&#160;že mezitímco bude pan Jaggers zaměstnán, půjdu kus po londýnské silnici pěšky, vyřídí-li laskavě kočímu, že nasednu na své místo, až mě s&#160;dostavníkem dohoní. To mi umožnilo utéci z&#160;Modrého kance ihned po snídani. Asi dvoumílovou zacházkou do otevřeného kraje vzadu za Pumblechookovým krámem jsem se oklikou znovu octl na Hlavní třídě kousek za onou pastí a&#160;cítil se poměrně v&#160;bezpečí.</p>
			<p class="MLP_text ParaOverride-1">Bylo to zajímavé, být opět jednou v&#160;tom klidném starém městečku, a&#160;nebylo nepříjemné, když mě lidé co chvíli náhle poznávali a&#160;dívali se za mnou. Dva tři obchodníci dokonce chvatně vyběhli z&#160;krámu a&#160;šli kousek po ulici přede mnou, aby se pak mohli otočit, jako by byli něco zapomněli, a&#160;projít kolem mne tváří v&#160;tvář&#160;– nevím, kdo z&#160;nás se v&#160;těch případech přetvařoval hůř, zda oni, že to nedělají, nebo já, že to nevidím. Přesto bylo moje postavení znamenité a&#160;nezavdávalo mi nejmenší příčinu k&#160;nespokojenosti, dokud mě Osud nenastrčil do cesty onomu bezmeznému ničemovi, Trabbovu učedníkovi.</p>
			<p class="MLP_text ParaOverride-1">Když jsem se na své procházce jednu chvíli podíval ulicí dál dopředu, spatřil jsem, kterak proti mně přichází Trabbův učedník a&#160;při chůzi se opleskává prázdným krejčovským pytlem. V&#160;domnění, že nejlíp se pro mne bude slušet, budu-li se na něho dívat se svrchovaným klidem a&#160;jako bych ho neznal, a&#160;tím tak ještě nejspíš zkrotím jeho darebné chutě, šel jsem s&#160;takovým výrazem v&#160;obličeji dál a&#160;už jsem si málem blahopřál k&#160;úspěchu, ale vtom se najednou Trabbovu učedníkovi rozklepala kolena, vlasy se mu naježily, čepice mu spadla a&#160;prudce roztřesený na celém těle vyvrávoral do jízdní dráhy a&#160;s&#160;předstíranou vrcholnou hrůzou a&#160;kajícností, vyvolanou důstojností mého zjevu, křičel na celý svět: „Držte mě! Tak strašně se bojím!“ Když jsem ho míjel, hlasitě mu drkotaly zuby a&#160;s&#160;veškerými známkami nejhlubší poníženosti se vrhl do prachu země.</p>
			<p class="MLP_text ParaOverride-1">Věru těžko se to snášelo, ale pořád to nebylo nic. Neušel jsem ještě ani dvě stě dalších kroků, když jsem ke své nevýslovné hrůze, úžasu a&#160;rozhořčení znovu spatřil přicházet Trabbova učedníka. Vynořil se za rohem úzké uličky. Pytel měl přehozený přes rameno, z&#160;očí mu zářila počestná píle a&#160;jeho chůze prozrazovala odhodlání dojít s&#160;čipernou rázností až do Trabbova krámu. S&#160;leknutím si mne náhle povšiml a&#160;dostal stejně prudký záchvat jako předtím, jenže tentokrát vrávoral pohybem krouživým a&#160;potácel se dokolečka kolem mne s&#160;koleny ještě podlomenějšími a&#160;s&#160;rukama vztaženýma do výše, jako by úpěnlivě prosil o&#160;milost. Hlouček diváků přijímal jeho utrpení s&#160;hurónským jásotem a&#160;já myslel, že se rozpaky propadnu.</p>
			<p class="MLP_text ParaOverride-1">Kráčel jsem ulicí dál a&#160;nedošel jsem ještě ani k&#160;poště, ale vtom jsem znovu spatřil Trabbova učedníka, který zadem oběhl domy a&#160;nyní vyrazil z&#160;postranní uličky. Tentokrát byl úplně změněný. Nesl pytel podobně jaká já svůj plášť a&#160;vyšlapoval si po chodníku na druhé straně ulice proti mně. Provázela ho tlupa rozjařených mladých kumpánů, na něž co chvíli s&#160;odmítavým mávnutím ruky volal: „Neznám vás!“ Slovy nelze vylíčit míru zlomyslnosti a&#160;potupy, jíž si na mne zchladil žáhu Trabbův učedník, když si v&#160;okamžiku, kdy se octl na jedné čáře se mnou, povytáhl límec u&#160;košile, nakroutil si šístky, podepřel si jednu ruku v&#160;bok a&#160;plul bujně kolem a&#160;přitom se samolibě zubil, kroutil i&#160;celým tělem a&#160;tahavě pokřikoval na svou družinu: „Neznám vás, neznám vás, na mou duši, neznám vás!“ Ostuda vyplývající z&#160;toho, že vzápětí začal kňouravě kokrhat a&#160;pronásledoval mě přes most s&#160;kokrháním, jako by naříkal nevýslovně schlíplý kohoutek, který mě znával, dokud jsem ještě byl kovářem, dovršil ostudu, s&#160;níž jsem opouštěl městečko a&#160;s&#160;níž mě, abychom tak řekli, vlastně městečko vyhostilo ven do polí.</p>
			<p class="MLP_text ParaOverride-1">Ale ledaže bych v&#160;té chvíli byl Trabbova učedníka sprovodil ze světa, věru ani dnes ještě nevím, jak jsem se tehdy mohl zachovat jinak než to přetrpět. Servat se s&#160;ním na veřejné ulici nebo si od něho vynutit jakékoli menší zadostiučinění, než aby vycedil poslední kapičku krve, bylo by bývalo marné a&#160;ponižující. Kromě toho to byl výrostek, jemuž nikdo nemohl ublížit&#160;– nezranitelný a&#160;úskočný had, jenž, zahnal-li ho kdo do kouta, vždy znovu proklouzl za zpupného řevu svému uchvatiteli mezi nohama. Ale přesto jsem na druhý den odeslal poštou dopis, v&#160;němž jsem panu Trabbovi oznámil, že pan Pip je nucen odmítnout veškeré další styky s&#160;mužem, jenž může tak dalece zapomenout, čím je povinován nejlepším zájmům společnosti, že zaměstnává učedníka, který vzbuzuje u&#160;každého slušného člověka krajní ošklivost.</p>
			<p class="MLP_text ParaOverride-1">Dostavník s&#160;panem Jaggersem na místě uvnitř mě v&#160;patřičném čase dohonil a&#160;já znovu zaujal své místo na kozlíku a&#160;dojel do Londýna živ&#160;– ale nikoliv zdráv, protože po mém srdci bylo veta. Ihned po příjezdu jsem Joeovi kajícně poslal tresku a&#160;soudek ústřic (na odčinění, že jsem nepřijel sám) a&#160;potom jsem šel rovnou do Barnardova dvora.</p>
			<p class="MLP_text ParaOverride-1">Herbert právě obědval studenou pečeni a&#160;jevil velkou radost, že mě může uvítat zase doma. Když jsem vypravil Mstitele do kavárny pro nějaký dodatek k&#160;obědu, pocítil jsem, že ještě ten večer musím svému příteli a&#160;druhovi otevřít srdce. Poněvadž o&#160;důvěrnosti nemohlo být ani řeči, byl-li Mstitel v&#160;předsíni, kterou bylo možno pokládat jedině za předpokoj klíčové dírky, poslal jsem ho do di­vadla. O&#160;tíži mého otroctví pod tím tyranem by se asi stěží dal podat lepší důkaz, než byly ponižující úskoky, k&#160;nimž jsem se musel ustavičně uchylovat, abych mu našel nějaké zaměstnání. Tak ničemná je krajní nouze, že jsem ho občas posílal na roh Hyde Parku, aby se šel podívat, kolik je hodin.</p>
			<p class="MLP_text ParaOverride-1">Jakmile jsme doobědvali a&#160;usadili se s&#160;nohama na krbové mřížce, řekl jsem Herbertovi:</p>
			<p class="MLP_text ParaOverride-1">„Můj milý Herberte, musím se vám svěřit s&#160;něčím mimořádně důvěrným.“</p>
			<p class="MLP_text ParaOverride-1">„Můj milý Händle,“ odpověděl, „budu si vaší důvěry vážit a&#160;budu ji respektovat.“</p>
			<p class="MLP_text ParaOverride-1">„Týká se to mne, Herberte,“ začal jsem, „a ještě jedné osoby.“</p>
			<p class="MLP_text ParaOverride-1">Herbert přehodil nohu přes nohu, zadíval se s&#160;hlavou na stranu do ohně, a&#160;když se nějakou chvíli díval nadarmo, podíval se na mne, protože jsem nepokračoval.</p>
			<p class="MLP_text ParaOverride-1">„Herberte,“ řekl jsem a&#160;položil jsem mu ruku na koleno, „miluju&#160;– zbožňuju&#160;– Estellu.“</p>
			<p class="MLP_text ParaOverride-1">Místo aby zdřevěněl úžasem, odpověděl Herbert klidně, jako by to bylo něco úplně samozřejmého:</p>
			<p class="MLP_text ParaOverride-1">„Správně. Nu?“</p>
			<p class="MLP_text ParaOverride-1">„Nu, Herberte. To je všechno, co na to říkáte? Nu?“</p>
			<p class="MLP_text ParaOverride-1">„Myslím, co dál?“ vysvětloval Herbert. „<span class="MLP_znak_kurziva_11b">Tohle</span> samo sebou vím.“</p>
			<p class="MLP_text ParaOverride-1">„Jak to víte?“ zeptal jsem se.</p>
			<p class="MLP_text ParaOverride-1">„Jak to vím, Händle? Přece od vás.“</p>
			<p class="MLP_text ParaOverride-1">„Nikdy jsem vám nic neřekl.“</p>
			<p class="MLP_text ParaOverride-1">„Neřekl! Nikdy jste mi neřekl, že jste se dal ostříhat, ale já měl oči, abych si toho všiml. Zbožňoval jste ji vždycky, už co vás znám. Přinesl jste si sem svoje zbožňování zároveň se svým kufříkem. Že jste mi nic neřekl! Vždyť jste mi to povídal pořád, jak je den dlouhý. Když jste mi prvně vyprávěl svou historii, řekl jste mi úplně jasně, že jste ji začal zbožňovat od první chvíle, co jste ji uviděl, když jste ještě byl věru hodně mladý.“</p>
			<p class="MLP_text ParaOverride-1">„Tedy dobrá,“ rozběhl jsem se, neboť jeho slova pro mne byla novým a&#160;nikoli nevítaným poznáním, „nikdy jsem ji nepřestal zbožňovat. A&#160;teď se vrátila, krásná a&#160;elegantní, že jí není rovno. A&#160;včera jsem ji viděl. A&#160;jestli jsem ji zbožňoval dřív, tak dnes ji zbožňuju dvojnásob.“</p>
			<p class="MLP_text ParaOverride-1">„Pak máte štěstí, Händle,“ řekl Herbert, „že osud pro ni vybral a&#160;určil vás. Nechci se pouštět na zakázanou půdu, ale jistě se smíme odvážit tvrzení, že ani jeden z&#160;nás nemůže o&#160;pravdivosti toho faktu pochybovat. Máte už nějakou představu, jaké stanovisko k&#160;té otázce zbožňování zaujímá Estella?“</p>
			<p class="MLP_text ParaOverride-1">Sklíčeně jsem potřásl hlavou. „Ach ta! Je ode mne na tisíce mil daleko,“ odpověděl jsem.</p>
			<p class="MLP_text ParaOverride-1">„Trpělivost, můj milý Händle&#160;– času dost, času dost. Ale máte na srdci ještě něco?“</p>
			<p class="MLP_text ParaOverride-1">„Stydím se to vyslovit,“ odpověděl jsem, „a přece není o&#160;nic horší to vyslovit než si to myslet. Říkáte, že mám štěstí. To se rozumí, jsem šťastný člověk. Sotva včera jsem byl kovářský učedník, a&#160;dnes jsem&#160;– co bych řekl, že jsem dnes?“</p>
			<p class="MLP_text ParaOverride-1">„Řekněme dobrý mládenec, když už hledáte nějaký výraz,“ odvětil s&#160;úsměvem Herbert a&#160;připleskl dlaně na hřbet mých rukou. „Dobrý mládenec, ve kterém se všelijak mísí prudkost s&#160;váhavostí, smělost s&#160;ostýchavostí, činorodost se snílkovstvím.“</p>
			<p class="MLP_text ParaOverride-1">Sečkal jsem chviličku, abych si rozvážil, je-li v&#160;mé povaze skutečně taková míchanice. Celkem vzato jsem tu analýzu rozhodně neuznával za správnou, ale nepovažoval jsem to za hodné diskuse.</p>
			<p class="MLP_text ParaOverride-1">„Když se ptám, Herberte, co mám říkat, že jsem dnes,“ pokračoval jsem, „tak narážím na to, co mám na mysli. Říkáte, že mám štěstí. Vím, že jsem sám nehnul prstem, abych se povznesl v&#160;životě, a&#160;že mě povznesla jedině Štěstěna&#160;– to znamená, že mám velké štěstí. A&#160;přece, když myslím na Estellu&#160;–“</p>
			<p class="MLP_text ParaOverride-1">(„A&#160;kdy na ni, prosím vás, nemyslíte?“ omočil si Herbert s&#160;očima upřenýma do ohně&#160;– což mi připadalo od něho milé a&#160;účastné.)</p>
			<p class="MLP_text ParaOverride-1">„– pak vám, můj milý Herberte, nemohu vůbec vypovědět, jakou cítím závislost a&#160;nejistotu a&#160;jak se cítím vydaný na milost a&#160;nemilost sterým náhodám. I&#160;když se vyhýbám zakázané půdě, jako jste právě učinil vy, ještě stále mohu říci, že všechny mé naděje závisí na stálosti jediné osoby (žádnou osobu nejmenuji). A&#160;přinejlepším, jak je to neurčité a&#160;neuspokojivé, vědět jen tak mlhavě, jaké vlastně jsou!“ Tím, že jsem to vyslovil, jsem své mysli ulevil od toho, co ji více nebo méně tížilo neustále, ačkoli bezesporu nejvíc od předešlého dne.</p>
			<p class="MLP_text ParaOverride-1">„Víte, Händle,“ odpověděl Herbert svým veselým a&#160;optimistickým tónem, „mně se zdá, že se v&#160;malomyslnosti takové milostné rozcitlivělosti díváme darovanému koni na zuby zvětšovacím sklem. A&#160;právě tak se mi zdá, že soustředěním veškeré pozornosti jen na tu prohlídku úplně přehlížíme jednu z&#160;nejlepších stránek toho zvířete. Nepovídal jste mi, že vám váš poručník pan Jaggers hned na začátku řekl, že vás ta osoba obmyslela nejenom nadějemi? A&#160;i kdyby vám to nebyl řekl&#160;– ačkoli, přiznávám, to je <span class="MLP_znak_kurziva_11b">velmi</span> velké kdyby&#160;–, mohl byste věřit, že ze všech lidí v&#160;Londýně je zrovna pan Jaggers člověk, který by setrval ve svém dnešním vztahu k&#160;vám, kdyby po té stránce necítil pevnou půdu pod nohama?“</p>
			<p class="MLP_text ParaOverride-1">Odpověděl jsem, že nemohu popřít, že to je pádný argument. Pronesl jsem to (lidé tak v&#160;podobných případech činí často) skorem jako zdráhavý ústupek pravdě a&#160;spravedlnosti&#160;– jako bych to byl chtěl popřít!</p>
			<p class="MLP_text ParaOverride-1">„To si myslím, že to je pádný argument,“ pravil Herbert, „a myslím, že byste nevěděl kudy kam, kdybyste měl vynajít pádnější. Pokud se týče ostatního, musíte trpělivě vyčkat času svého poručníka a&#160;ten zas musí vyčkat času svého klienta. Ani se nenadějete, a&#160;bude vám jedenadvacet, a&#160;potom se vám snad dostane nějakého dalšího objasnění. V&#160;každém případě k&#160;němu budete mít blíž, protože jednou konečně přijít musí.“</p>
			<p class="MLP_text ParaOverride-1">„Máte vy optimistickou povahu!“ řekl jsem s&#160;vděčným obdivem k&#160;jeho stálému radostnému rozpoložení.</p>
			<p class="MLP_text ParaOverride-1">„Měl bych mít,“ opáčil Herbert, „protože jiného moc nemám. Mimochodem, musím se přiznat, že zdravý rozum toho, co jsem právě povídal, není z&#160;mé hlavy, ale z&#160;otcovy. Jediná poznámka, kterou jsem ho kdy slyšel k&#160;té vaší historii pronést, byla i&#160;poslední: ‚Věc je rozhodnutá a&#160;hotová, jinak by v&#160;tom pan Jaggers nebyl.‘ A&#160;teď, dříve než řeknu jediné další slovo o&#160;svém otci nebo o&#160;synu svého otce a&#160;splatím důvěru důvěrou, chci ze sebe na chvilku udělat člověka hluboce nepříjemného&#160;– přímo odporného.“</p>
			<p class="MLP_text ParaOverride-1">„To se vám nepodaří,“ namítl jsem.</p>
			<p class="MLP_text ParaOverride-1">„Ale ano, podaří!“ ujistil mne. „Jedna, dvě, tři a&#160;hup do toho. Händle, můj milý hochu,“ ačkoli nasadil takový lehký tón, mluvil nesmírně vážně, „hned od začátku, jak tady spolu tak rozprávíme s&#160;nohama na mřížce, přemýšlím o&#160;tom, že Estella určitě nemůže být podmínkou vašeho dědictví, jestliže se váš poručník o&#160;ní nikdy nezmínil. Chápu správně to, co jste mi pověděl, rozumím-li tomu tak, že se o&#160;ní nijak, ať přímo nebo nepřímo, jaktěživ nezmínil? Nikdy například ani narážkou nenaznačil, že váš příznivec má třebas nějaké úmysly stran vaší budoucí ženitby?“</p>
			<p class="MLP_text ParaOverride-1">„Nikdy.“</p>
			<p class="MLP_text ParaOverride-1">„Věřte mi, Händle, že nemám ani nejmenší chuť na kyselé hrozny, na mou duši i&#160;čest! Ale když k&#160;ní nejste vázán, nemůžete se od ní odpoutat?&#160;– Říkal jsem vám, že budu nepříjemný.“</p>
			<p class="MLP_text ParaOverride-1">Odvrátil jsem hlavu, protože mi prudkým poryvem, jako staré známé vichry na blatech ženoucí se od moře, znovu na srdce těžce dolehl pocit podobný tomu, který mě přemohl onoho rána, kdy jsem opustil kovárnu a&#160;kdy se nad krajem velebně zvedala mlha a&#160;já rukou spočinul na ukazateli cesty za vesnicí.</p>
			<p class="MLP_text ParaOverride-1">Na krátkou chvíli mezi námi zavládlo mlčení.</p>
			<p class="MLP_text ParaOverride-1">„Ano. Ale můj milý Händle,“ pokračoval Herbert, jako bychom byli hovořili, a&#160;nikoli mlčeli, „že se to tak hluboce zakořenilo v&#160;prsou chlapce, kterého příroda i&#160;okolnosti nadaly takovou romantičností, to dělá věc velice vážnou. Pomyslete na její vychování a&#160;pomyslete na slečnu Havishamovou. Pomyslete, jaká je ona sama (teď jsem odporný a&#160;vy si mě hnusíte). To může vést k&#160;bídným následkům.“</p>
			<p class="MLP_text ParaOverride-1">„Vím to, Herberte,“ přisvědčil jsem s&#160;hlavou dosud odvrácenou, „ale nemohu se tomu ubránit.“</p>
			<p class="MLP_text ParaOverride-1">„Nemůžete se odpoutat?“</p>
			<p class="MLP_text ParaOverride-1">„Ne, nemožné!“</p>
			<p class="MLP_text ParaOverride-1">„Nemůžete to zkusit, Händle?“</p>
			<p class="MLP_text ParaOverride-1">„Ne, nemožné!“</p>
			<p class="MLP_text ParaOverride-1">„Nu,“ řekl Herbert, zdvihl se, čile se oklepal, jako kdyby byl spal, a&#160;prohrábl oheň, „teď se vynasnažím být zase příjemný.“</p>
			<p class="MLP_text ParaOverride-1">Vydal se tedy kolem pokoje a&#160;rozestřel záhyby záclon, postavil židle na místo, uklidil knihy a&#160;jiné maličkosti, které se porůznu povalovaly, podíval se do předsíňky, mrkl do schránky na dopisy, zavřel dveře, vrátil se zase ke svému křeslu u&#160;krbu a&#160;tam se posadil a&#160;oběma rukama si objal levé koleno.</p>
			<p class="MLP_text ParaOverride-1">„Chtěl jsem vám říci pár slov o&#160;svém otci a&#160;synovi mého otce, Händle. Obávám se, že pro syna mého otce je sotva nutné, aby poznamenával, že otcova domácnost není co do hospodaření nijak zvlášť skvělá.“</p>
			<p class="MLP_text ParaOverride-1">„Vždycky je všeho hojnost, Herberte,“ prohodil jsem, abych řekl něco povzbudivého.</p>
			<p class="MLP_text ParaOverride-1">„To ano! A&#160;totéž myslím s&#160;největším uspokojením říká i&#160;popelář a&#160;stejně tak i&#160;vetešník v&#160;ulici vzadu. Vážně, Händle, protože ta věc je opravdu vážná, víte stejně dobře jako já, jak to je. Domnívám se, že kdysi býval čas, kdy otec ještě neskládal ruce do klína; ale byl-li ten čas vůbec kdy, pak už minul. Smím se vás zeptat, měl-li jste kdy tam venku ve vaší končině možnost pozorovat, že děti z&#160;manželství ne právě nejlépe sladěných vždycky obzvlášť dychtí se vdát nebo oženit?“</p>
			<p class="MLP_text ParaOverride-1">To byla otázka tak podivná, že jsem se ho místo odpovědi zeptal: „Je tomu skutečně tak?“</p>
			<p class="MLP_text ParaOverride-1">„Nevím,“ prohlásil Herbert. „To bych právě rád věděl. Tak tomu je totiž rozhodně u&#160;nás. Chudinka sestra Charlotta, která přišla hned po mně a&#160;umřela, ještě než jí bylo čtrnáct, byla typický příklad. Malá Jana jakbysmet. Podle její touhy, aby užuž byla pod čepcem, by mohl člověk soudit, že strávila svůj kraťoučký život v&#160;ustavičném rozjímání o&#160;rodinném krbu. Malý Alick, ještě v&#160;sukýnce, už dělá přípravy k&#160;svému sňatku s&#160;jednou vhodnou mladičkou osůbkou v&#160;Kew. A&#160;věru myslím, že až na miminko jsme zasnoubeni všichni.“</p>
			<p class="MLP_text ParaOverride-1">„Vy tedy také?“ podivil jsem se.</p>
			<p class="MLP_text ParaOverride-1">„Ano,“ přisvědčil Herbert, „ale je to tajemství.“</p>
			<p class="MLP_text ParaOverride-1">Ujistil jsem ho, že jeho tajemství zachovám, a&#160;poprosil jsem ho, aby mě poctil dalšími podrobnostmi. Hovořil tak rozumně a&#160;citu­plně o&#160;mé slabosti, že jsem se nyní chtěl dovědět něco o&#160;jeho síle.</p>
			<p class="MLP_text ParaOverride-1">„Smím se zeptat na jméno?“ řekl jsem.</p>
			<p class="MLP_text ParaOverride-1">„Klára,“ odpověděl Herbert.</p>
			<p class="MLP_text ParaOverride-1">„Bydlí v&#160;Londýně?“</p>
			<p class="MLP_text ParaOverride-1">„Ano. Snad bych měl připomenout,“ pokračoval Herbert, který od chvíle, kdy jsme přešli na toto zajímavé téma, nějak podivně schlípl a&#160;pokrotl, „že zdaleka nedosahuje výše nesmyslných rodových nároků mé matky. Její otec měl co dělat se zásobováním osobních lodí. Myslím, že to býval nějaký proviantní správce.“</p>
			<p class="MLP_text ParaOverride-1">„Čím je teď?“ zeptal jsem se.</p>
			<p class="MLP_text ParaOverride-1">„Teď je invalida,“ odvětil Herbert.</p>
			<p class="MLP_text ParaOverride-1">„A&#160;žije&#160;–“</p>
			<p class="MLP_text ParaOverride-1">„V&#160;prvním patře,“ pravil Herbert. Což vůbec nebylo to, co jsem myslel, neboť jsem se svou otázkou chtěl dopátrat zdroje jeho obživy. „Ještě jsem ho vůbec neviděl, protože co Kláru znám, vždycky zůstává ve svém pokoji nahoře. Ale slyšet je ho ustavičně. Tropí ukrutný povyk&#160;– řve a&#160;tříská do podlahy nějakým strašným nástrojem.“ Tu se na mne Herbert podíval a&#160;srdečně se zasmál, čímž se dočasně opět vrátil ke svému obvyklému živému chování.</p>
			<p class="MLP_text ParaOverride-1">„Nečekáte vůbec, že ho uvidíte?“ zeptal jsem se.</p>
			<p class="MLP_text ParaOverride-1">„Ale ovšem, čekám ustavičně, že ho uvidím,“ odpověděl Herbert, „protože ho nikdy neslyším, abych nečekal, že se propadne stopem. Jenže nevím, jak dlouho to ty trámy mohou vydržet.“</p>
			<p class="MLP_text ParaOverride-1">Když se ještě jednou ze srdce zasmál, znovu pokrotl a&#160;prozradil mi, že má v&#160;úmyslu, hned jak začne realizovat kapitál, s&#160;tou mladou dámou se oženit. Jako samozřejmý předpoklad, plodící špatnou náladu, dodal:</p>
			<p class="MLP_text ParaOverride-1">„Ale dokud se rozhlížíte, víte, tak se ženit nemůžete.“</p>
			<p class="MLP_text ParaOverride-1">Jak jsme tak hleděli do ohně a&#160;já při tom přemítal, jaký to je někdy svízelný výhled, realizovat zmíněný kapitál, strčil jsem si ruce do kapes. V&#160;jedné z&#160;nich upoutal mou pozornost složený kus papíru, a&#160;když jsem ho rozevřel, poznal jsem, že to je divadelní plakátek, který jsem dostal od Joea a&#160;který ohlašuje vystoupení proslulého krajinského ochotníka Rosciova věhlasu. „A&#160;namoutě duchu,“ dodal jsem bezděky nahlas, „vždyť je to dnes večer!“</p>
			<p class="MLP_text ParaOverride-1">To rázem změnilo směr hovoru a&#160;přimělo nás k&#160;spěšnému rozhodnutí, že se půjdeme na to představení podívat. A&#160;tak, když jsem ještě Herbertovi slíbil, že ho budu v&#160;záležitosti jeho srdce všemi proveditelnými i&#160;neproveditelnými způsoby utěšovat a&#160;podporovat, a&#160;když mi Herbert prozradil, že mě jeho snoubenka z&#160;řeči už zná a&#160;že mne jí představí, a&#160;když jsme si na dotvrzení vzájemné důvěry vřele potřásli rukou, sfoukli jsme svíčky, prohrábli oheň, zamkli dveře a&#160;vydali jsme se na cestu s&#160;cílem vyhledat pana Wopsla a&#160;Dánsko.</p>
		</div>
</body>
</html>