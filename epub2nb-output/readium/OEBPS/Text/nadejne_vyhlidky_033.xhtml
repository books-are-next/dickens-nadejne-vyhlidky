<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nadejne_vyhlidky-30</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nadejne_vyhlidky-30" xml:lang="cs-CZ">
		<div class="Z-kladn--textový-r-meček">
			<p id="_idParaDest-29" class="MLP_uroven2_kapitola ParaOverride-1">Kapitola dvacátá devátá</p>
			<p class="MLP_text_bez1radku ParaOverride-1">Časně ráno jsem byl vzhůru a&#160;venku. Bylo ještě tuze brzo, abych mohl jít k&#160;slečně Havishamové, proto jsem se zatoulal do kraje na té straně města, kde slečna Havishamová bydlela&#160;– což nebyla strana Joeova; tam jsem mohl jít zítra&#160;–, a&#160;přemýšlel jsem o&#160;své příznivkyni a&#160;maloval si duhovými barvami, jaké se mnou má plány.</p>
			<p class="MLP_text ParaOverride-1">Estellu adoptovala, mne vlastně skorem adoptovala také, a&#160;nemůže být tedy jinak, než že má v&#160;úmyslu svést nás dohromady. Ponechává pro mne, abych ten pustý dům obnovil, vpustil do tmavých pokojů slunce, uvedl do chodu hodiny a&#160;roztopil studené krby, strhal pavučiny, vyhubil cizopasnou havěť&#160;– zkrátka abych vykonal všechny skvělé činy mladého rytíře z&#160;pohádky a&#160;oženil se s&#160;princeznou. Když jsem šel kolem domu, zastavil jsem se, abych se na něj podíval, a&#160;jeho vypráhlé zdi z&#160;červených cihel, zabedněná okna a&#160;mohutný zelený břečťan, obepínající svými větvemi a&#160;šlahouny jako žilnatými stařeckými pažemi i&#160;řady komínů, spřádaly velkolepé vábné tajemství, jehož hrdinou jsem byl já. Estella byla samozřejmě jeho duší i&#160;středem. Ačkoli si mě tak silně podmanila, ačkoli se moje fantazie i&#160;naděje tolik upínaly na ni, ačkoli její vliv na můj chlapecký život i&#160;charakter byl věru všemocný, ani toho romantického rána jsem ji nepřikrašloval žádnými jinými vlastnostmi, než jaké vskutku měla. Uvádím to na tomto místě naprosto záměrně, poněvadž to je klíč, s&#160;jehož pomocí mě lze sledovat do mého bědného labyrintu. Podle mé zkušenosti nemůže být konvenční představa o&#160;zamilovaných pokaždé pravdivá.</p>
			<p class="MLP_text ParaOverride-1">Holá pravda je, že když jsem Estellu miloval láskou muže, miloval jsem ji prostě proto, že jsem ji shledával neodolatelnou.</p>
			<p class="MLP_text ParaOverride-1">Jednou provždy: často a&#160;často, ne-li vždycky, jsem k&#160;svému žalu shledával, že ji miluji proti všemu rozumu, klidu a&#160;štěstí, přes všechnu bezvýhlednost, beznadějnost i&#160;obtíže, jaké dovedou člověka srážet a&#160;mohou se vůbec vyskytnout.</p>
			<p class="MLP_text ParaOverride-1">Jednou provždy: nemiloval jsem ji o&#160;nic méně proto, že jsem to věděl, a&#160;nemělo to o&#160;nic větší vliv na tlumení mé lásky, než kdybych býval zbožně věřil, že je ztělesněná dokonalost.</p>
			<p class="MLP_text ParaOverride-1">Rozvrhl jsem si svou procházku tak, abych došel k&#160;vratům ve starou obvyklou hodinu. Když jsem nejistou rukou zatáhl za zvonec, obrátil jsem se zády k&#160;vratům a&#160;snažil se zatím nabrat dech a&#160;ztlumit tlukot srdce. Slyšel jsem otevřít postranní dveře a&#160;potom kroky, jak přicházejí přes dvůr; předstíral jsem však, že neslyším, i&#160;když se už na svých rezavých závěsech otáčela branka.</p>
			<p class="MLP_text ParaOverride-1">Konečně jsem ucítil něčí dotyk na rameni, a&#160;tu jsem sebou škubl a&#160;obrátil se. A&#160;v&#160;tom okamžiku jsem sebou škubl mnohem přirozeněji, neboť jsem spatřil, že proti mně stojí muž ve střízlivém šedém obleku. Poslední člověk, kterého bych byl očekával, že ho uvidím v&#160;postavení vrátného v&#160;domě slečny Havishamové.</p>
			<p class="MLP_text ParaOverride-1">„Orlick!“</p>
			<p class="MLP_text ParaOverride-1">„Ba, mladý pane, událo se víc změn než jen s&#160;vámi. Ale pojďte dál, pojďte dál. Je to proti mým rozkazům, nechávat branku otevřenou.“</p>
			<p class="MLP_text ParaOverride-1">Vstoupil jsem a&#160;on branku přirazil a&#160;zamkl a&#160;vytáhl klíč. Popošel přede mnou vzpurně o&#160;několik kroků k&#160;domu, otočil se a&#160;řekl:</p>
			<p class="MLP_text ParaOverride-1">„Tak jest! Tady jsem!“</p>
			<p class="MLP_text ParaOverride-1">„Jak jste sem přišel?“</p>
			<p class="MLP_text ParaOverride-1">„Přišel jsem sem,“ odsekl, „po vlastních nohou. Kufr jsem si sem dal přivézt vedle sebe na trakaři.“</p>
			<p class="MLP_text ParaOverride-1">„Jste tady nadobro?“</p>
			<p class="MLP_text ParaOverride-1">„Hádám, mladý pane, že tady nejsem na zlo.“</p>
			<p class="MLP_text ParaOverride-1">Tím jsem si nebyl tak docela jist. Měl jsem dost času tím odseknutím se v&#160;duchu obírat, zatímco pomalu zdvihal svůj podmračený pohled z&#160;dlažby po mých nohou a&#160;rukou až nahoru k&#160;obličeji.</p>
			<p class="MLP_text ParaOverride-1">„Tak vy jste odešel z&#160;kovárny?“ řekl jsem.</p>
			<p class="MLP_text ParaOverride-1">„Vypadá to tady snad jako kovárna?“ zeptal se Orlick a&#160;s&#160;ukřivděným výrazem přelétl očima kolem dokola. „No, vypadá to jak kovárna?“</p>
			<p class="MLP_text ParaOverride-1">Zeptal jsem se ho, jak je to dlouho, co odešel z&#160;Gargeryho kovárny.</p>
			<p class="MLP_text ParaOverride-1">„Tady je jeden den tak jak druhý,“ odpověděl, „že to bez spočítání nevím. Ale přišel jsem sem nějaký čas po tom, co jste odjel.“</p>
			<p class="MLP_text ParaOverride-1">„To jsem vám mohl povědět také, Orlicku.“</p>
			<p class="MLP_text ParaOverride-1">„Hm!“ prohodil suše. „Jenže vy přece musíte být učený.“</p>
			<p class="MLP_text ParaOverride-1">Zatím jsme došli k&#160;domu, kde jsem poznal, že místnost hned za postranním vchodem, opatřená malým okénkem s&#160;vyhlídkou na dvůr, je jeho pokoj. Svými malými rozměry nebyl nepodobný komorám, jaké se v&#160;Paříži obyčejně přidělují vrátným. Na stěně viselo několik klíčů a&#160;k&#160;těm nyní přidal klíč od branky; jeho postel, přikrytá pestrou klůckovou pokrývkou, stála v&#160;malém zadním kumbálku, nebo spíš výklenku. Celek měl nedbalý, stěsnaný a&#160;ospalý vzhled jako klec pro nějaké lidské morče, při čemž Orlick se svým temným a&#160;hřmotným zjevem, rýsujícím se ve stínu kouta vedle okna, vypadal právě jako to lidské morče, pro které tu klec upravili&#160;– a&#160;kterým vskutku také byl.</p>
			<p class="MLP_text ParaOverride-1">„Tenhle pokoj jsem nikdy předtím neviděl,“ poznamenal jsem, „ale nebýval tady také žádný vrátný.“</p>
			<p class="MLP_text ParaOverride-1">„Ne, nebýval,“ potvrdil, „dokud se nerozneslo, že celé stavení je bez ochrany, a&#160;dokud to tady nezačali považovat za nebezpečnou věc, když se v&#160;kraji kolem pořád potuluje všelijaká ta verbež a&#160;holota. A&#160;tak mě sem na to místo doporučili jako člověka, co dovede každému oplatit jednu dvěma, a&#160;já to vzal. Je to lehčí než tahat měchy a&#160;tlouct kladivem.&#160;– Ta je nabitá, pořád nabitá.“</p>
			<p class="MLP_text ParaOverride-1">Můj zrak upoutala puška s&#160;pažbou kovanou mosazí, která visela nad krbem, a&#160;jeho oči můj pohled sledovaly.</p>
			<p class="MLP_text ParaOverride-1">„Nu,“ řekl jsem, protože po dalším hovoru jsem netoužil, „mám jít nahoru k&#160;slečně Havishamové?“</p>
			<p class="MLP_text ParaOverride-1">„Upalte mě, jestli to vím!“ odsekl, když se nejdřív protáhl a&#160;potom se otřásl. „Moje rozkazy končí tímhle, mladý pane. Já tuhle s&#160;tím kladivem uhodím tuhle do toho zvonu a&#160;vy si jděte klidně chodbou, až někoho potkáte.“</p>
			<p class="MLP_text ParaOverride-1">„Čekají mě myslím, ne?“</p>
			<p class="MLP_text ParaOverride-1">„Upalte mě dvakrát po sobě, jestli to můžu říct!“ odpověděl.</p>
			<p class="MLP_text ParaOverride-1">Na ta slova jsem zamířil dlouhou chodbou, jíž jsem poprvé kráčel ve svých těžkých botách, a&#160;Orlick rozezvučel zvon. Na konci chodby, zatímco se hlas zvonu dosud odrážel ozvěnou, jsem se setkal se Sárou Pocketovou, která kvůli mně zjevně už trvale zezelenala a&#160;zežloutla.</p>
			<p class="MLP_text ParaOverride-1">„Aha!“ pronesla. „To jste vy, pane Pipe?“</p>
			<p class="MLP_text ParaOverride-1">„Jsem to já, slečno Pocketová. Těší mě, že vám mohu oznámit, že pan Pocket i&#160;s&#160;rodinou jsou všichni zdrávi.“</p>
			<p class="MLP_text ParaOverride-1">„Jsou už trochu moudřejší?“ opáčila Sára se smutným potřesením hlavou. „Raději kdyby byli moudřejší, než aby byli zdraví. Ach Matyáš, Matyáš! Cestu znáte, pane, že?“ </p>
			<p class="MLP_text ParaOverride-1">Obstojně, protože jsem se po těch schodech něco nachodil nahoru potmě. Vyšlapal jsem je nyní v&#160;lehčí obuvi než kdysi a&#160;postaru jsem zaklepal na dveře u&#160;pokoje slečny Havishamové. „Pipovo klepání,“ slyšel jsem ji okamžitě říci. „Pojď dál, Pipe.“</p>
			<p class="MLP_text ParaOverride-1">Byla ve svém křesle u&#160;starého stolku a&#160;ve starých šatech, s&#160;oběma rukama zkříženýma na berličce, s&#160;bradou opřenou o&#160;ně, a&#160;dívala se do ohně. Nedaleko ní seděla s&#160;hlavou sklopenou, jak hleděla na bílý střevíc v&#160;ruce, jejž dosud nikdo nenosil, elegantní dáma, kterou jsem v&#160;životě ještě neviděl.</p>
			<p class="MLP_text ParaOverride-1">„Pojď dál, Pipe,“ pokračovala slečna Havishamová mumlavě, aniž se ohlédla nebo zdvihla zrak, „pojď dál, Pipe&#160;– jak se máš, Pipe?&#160;– tak ty mi líbáš ruku, jako kdybych byla královna, chm?&#160;– Nu?“</p>
			<p class="MLP_text ParaOverride-1">Pojednou se na mne podívala, jenom očima přitom pohnula, a&#160;s&#160;ponuře laškovným úšklebkem opakovala: </p>
			<p class="MLP_text ParaOverride-1">„Nu?“</p>
			<p class="MLP_text ParaOverride-1">„Slyšel jsem, slečno Havishamová,“ řekl jsem poněkud rozpačitě, „že jste byla tak laskavá a&#160;přála jste si, abych vás přišel navštívit, a&#160;přišel jsem tedy hned.“</p>
			<p class="MLP_text ParaOverride-1">„Nu?“</p>
			<p class="MLP_text ParaOverride-1">Dáma, kterou jsem v&#160;životě ještě neviděl, pozdvihla oči a&#160;podívala se na mne šelmovsky, a&#160;tu jsem viděl, že ty oči jsou oči Estelliny. Ale byla tolik změněná, byla o&#160;tolik krásnější, o&#160;tolik ženštější, ve všem, co získává obdiv, učinila tak úžasný pokrok, že mi připadalo, že já neučinil žádný. Pomyslel jsem si, jak jsem se tak na ni díval, že jsem beznadějně klesl zase zpátky na toho hrubého a&#160;sprostého chlapce. Ach, to vědomí vzdálenosti a&#160;nerovnosti, které se zmocnilo mne, a&#160;ta nedosažitelnost, která obklopila ji!</p>
			<p class="MLP_text ParaOverride-1">Podala mi ruku. Zakoktal jsem něco o&#160;radosti, jakou cítím, že ji opět vidím, a&#160;o&#160;tom, jak dlouho, předlouho jsem se na to těšil.</p>
			<p class="MLP_text ParaOverride-1">„Zdá se ti hodně změněná, Pipe?“ zeptala se slečna Havishamová s&#160;tím svým lačným pohledem a&#160;klepla hůlkou do židle, která stála mezi námi, na znamení, abych se tam posadil.</p>
			<p class="MLP_text ParaOverride-1">„Když jsem vešel, slečno Havishamová, připadalo mi, že ve tváři ani v&#160;postavě není nic z&#160;Estelly, ale teď se všechno tak nějak divně ustaluje zase ve starou&#160;–“</p>
			<p class="MLP_text ParaOverride-1">„Cože? Snad nechceš říci ve starou Estellu?“ přerušila mě slečna Havishamová. „Ta byla pyšná a&#160;chovala se urážlivě a&#160;ty jsi od ní chtěl pryč. Nepamatuješ se?“</p>
			<p class="MLP_text ParaOverride-1">Odpověděl jsem zmateně, že to je už dávno a&#160;že jsem tomu tehdy nerozuměl, a&#160;tak podobně. Estella se s&#160;naprostým klidem usmála a&#160;řekla, že nemá nejmenší pochybnosti o&#160;tom, že jsem tenkrát měl docela pravdu a&#160;že jistě bývala hodně nepříjemná.</p>
			<p class="MLP_text ParaOverride-1">„Změnil se on?“ zeptala se slečna Havishamová jí.</p>
			<p class="MLP_text ParaOverride-1">„Velice,“ odpověděla Estella, když se na mne zadívala.</p>
			<p class="MLP_text ParaOverride-1">„Je méně hrubý a&#160;sprostý?“ ptala se slečna Havishamová a&#160;pohrávala si s&#160;Estellinými vlasy.</p>
			<p class="MLP_text ParaOverride-1">Estella se zasmála a&#160;podívala se na střevíc ve své ruce, znovu se zasmála a&#160;podívala se na mne, a&#160;odložila střevíc. Jednala se mnou doposud jako s&#160;chlapcem, ale hleděla mě přivábit.</p>
			<p class="MLP_text ParaOverride-1">Seděli jsme v&#160;tom snovém pokoji uprostřed dávných podivných vlivů, jež na mne tehdy tak působily, a&#160;dověděl jsem se, že se právě vrátila domů z&#160;Francie a&#160;že pojede do Londýna. Pyšná a&#160;svévolná jako kdysi, dovedla tyto vlastnosti tak podrobit své kráse, že bylo nemožné a&#160;vůbec proti přírodě&#160;– nebo jsem tak alespoň soudil&#160;– je od její krásy oddělit. Po pravdě bylo nemožné odlučovat její osobu od všeho toho bídného bažení po penězích a&#160;uhlazenosti, jež zneklidňovaly mé chlapectví&#160;– od všech těch scestně zaměřených tužeb, které ve mně prvně podnítily stud za domov a&#160;za Joea&#160;– od všech těch vidin, jež vyvolávaly její tvář v&#160;plamenech ohně, vytepávaly ji ze železa na kovadlině, vyluzovaly ji ze tmy noci, až se podívala dřevěným oknem kovárny dovnitř a&#160;pak se rozplynula. Slovem, bylo pro mne nemožné oddělit ji, ať v&#160;minulosti nebo v&#160;přítomnosti, od nejniternější podstaty mého života.</p>
			<p class="MLP_text ParaOverride-1">Bylo dohodnuto, že tam zůstanu po celý zbytek dne a&#160;večer se vrátím do hotelu a&#160;nazítří do Londýna. Když jsme si chvíli porozmlouvali, poslala slečna Havishamová nás dva ven, abychom se prošli po té zanedbané zahradě; až se za chvíli vrátíme, řekla, mám ji trochu povozit kolem jako za dřívějších dob.</p>
			<p class="MLP_text ParaOverride-1">Estella a&#160;já jsme tedy šli ven a&#160;vstoupili do zahrady brankou, kterou jsem se zatoulal dovnitř před oním utkáním s&#160;bledolícím mladým pánem, nynějším Herbertem; já, celý v&#160;duši rozechvělý, jsem zbožňoval už jen lem jejích šatů, kdežto ona, naprosto klidná, zcela určitě nezbožňovala lem šatů mých. Když jsme se blížili k&#160;místu utkání, zastavila se a&#160;řekla:</p>
			<p class="MLP_text ParaOverride-1">„Musela jsem být prapodivné stvořeníčko, že jsem se tady toho dne schovala a&#160;dívala se na ten zápas&#160;– ale udělala jsem to a&#160;nesmírně jsem se tím bavila.“</p>
			<p class="MLP_text ParaOverride-1">„Velkolepě jste mě odměnila.“</p>
			<p class="MLP_text ParaOverride-1">„Jistě?“ odpověděla jakoby mimochodem a&#160;zapomětlivě. „Pa­matuji se, že jsem k&#160;vašemu protivníkovi cítila silný odpor, protože jsem těžce nesla, že ho sem přivedli, aby mě obtěžoval svou společností.“</p>
			<p class="MLP_text ParaOverride-1">„On a&#160;já jsme dnes velkými přáteli.“</p>
			<p class="MLP_text ParaOverride-1">„Skutečně? Aha, vzpomínám si, že u&#160;jeho otce studujete, ne?“</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">To přiznání jsem učinil s&#160;nechutí, protože mi připadalo, že vypadá chlapecky, a&#160;ona se mnou už beztak jednala víc než dost jako s&#160;chlapcem.</p>
			<p class="MLP_text ParaOverride-1">„Od té doby, co se změnil váš osud a&#160;vyhlídky do života, jste změnil i&#160;druhy,“ řekla Estella.</p>
			<p class="MLP_text ParaOverride-1">„Přirozeně,“ potvrdil jsem.</p>
			<p class="MLP_text ParaOverride-1">„A&#160;nezbytně,“ dodala pyšným tónem. „Co pro vás byla vhodná společnost kdysi, to by pro vás byla docela nevhodná společnost dnes.“</p>
			<p class="MLP_text ParaOverride-1">Na mou věru, že pochybuji velmi silně, zbýval-li ve mně dosud nějaký ždibíček úmyslu zajít navštívit Joea; ale zbýval-li, tato poznámka ho nadobro zahnala.</p>
			<p class="MLP_text ParaOverride-1">„V&#160;tom čase jste neměl žádné tušení, jaké štěstí vás čeká?“ zeptala se Estella s&#160;lehkým mávnutím ruky, které mělo naznačovat onen čas boje.</p>
			<p class="MLP_text ParaOverride-1">„Ani nejmenší.“</p>
			<p class="MLP_text ParaOverride-1">Vzezření dokonalosti a&#160;nadřazenosti, s&#160;jakým kráčela po mém boku, a&#160;vzezření mladistvé nezralosti a&#160;poddanství, s&#160;jakým jsem já kráčel po boku jejím, tvořila navzájem kontrast, který jsem silně pociťoval. Byl by mě v&#160;nitru jitřil ještě víc, než jak tomu bylo, kdybych nebyl měl za to, že jej vlastně sám vyvolávám přesvědčením, že mě osud pro ni tak vyvolil a&#160;jí určil.</p>
			<p class="MLP_text ParaOverride-1">Zahrada byla příliš zarostlá a&#160;přebujelá, aby se v&#160;ní dalo pohodlně procházet, a&#160;když jsme ji dvakrát třikrát obešli dokola, vyšli jsme opět na pivovarský dvůr. Ukázal jsem jí úplně přesně, kde jsem ji onoho dávného prvního dne viděl chodit po sudech, a&#160;ona s&#160;lhostejným a&#160;nedbalým pohledem v&#160;ten směr utrousila: „Jistě?“ Připomněl jsem jí, kudy vyšla z&#160;domu a&#160;podala mi jídlo a&#160;pití, a&#160;ona odpověděla: „Nepamatuji se.“&#160;– „Nepamatujete se, že jste mě rozplakala?“ zeptal jsem se. „Ne,“ řekla a&#160;vrtěla hlavou a&#160;rozhlížela se kolem sebe. Opravdu věřím, že mě to, že se nepamatovala a&#160;že jí na tom ani v&#160;nejmenším nezáleželo, znovu rozplakalo, tentokrát v&#160;nitru&#160;– a&#160;to je pláč ze všech nejtrpčí.</p>
			<p class="MLP_text ParaOverride-1">„Musíte vědět,“ pronesla ke mně Estella s&#160;blahosklonností, jaké je schopna jen skvělá a&#160;krásná žena, „že nemám vůbec srdce&#160;– má-li to co společného s&#160;mou pamětí.“</p>
			<p class="MLP_text ParaOverride-1">Zadrmolil jsem něco nesouvislého v&#160;tom smyslu, že si o&#160;tom dovoluji pochybovat. To že si nedám namluvit. Že bez srdce žádná taková krása nemůže existovat.</p>
			<p class="MLP_text ParaOverride-1">„Ovšemže, mám srdce, které se dá probodnout nebo prostřelit, o&#160;tom nepochybuji,“ řekla Estella, „a samozřejmě, kdyby přestalo bít, přestala bych já žít. Ale vy víte, co myslím. Nemám v&#160;sobě žádnou něhu, žádnou&#160;– náklonnost&#160;– cit&#160;– pošetilost.“</p>
			<p class="MLP_text ParaOverride-1">Co to jen bylo, co mi dotíralo na mysl, když se zastavila a&#160;zadívala se pozorně na mne? Něco, co jsem už viděl u&#160;slečny Havishamové? Ne. V&#160;některých jejích pohledech i&#160;posuncích byl onen nádech podoby se slečnou Havishamovou, jaký lze často pozorovat u&#160;dětí jakožto osvojený od dospělých, s&#160;nimiž se hodně stýkaly o&#160;samotě, a&#160;který v&#160;době, kdy už dětství pominulo, vyvolá občas pozoruhodnou podobnost výrazu mezi obličeji, které jsou jinak úplně rozdílné. Ale přesto jsem to nemohl odvodit od slečny Havishamové. Znovu jsem se podíval, a&#160;třebaže na mne ještě pořád hleděla, ten náznak již zmizel.</p>
			<p class="MLP_text ParaOverride-1">Co to jen bylo?</p>
			<p class="MLP_text ParaOverride-1">„Mluvím vážně,“ pravila Estella ani ne tolik se zamračením (neboť čelo měla hladké), jako spíš s&#160;chmurou v&#160;celé tváři, „protože máme-li se spolu často vídat, bude pro vás líp, uvěříte-li tomu hned. Ne!“ zarazila mě velitelsky, když jsem otvíral ústa. „Nezadala jsem svou náklonnost nikomu. Žádný takový cit jsem jaktěživo neměla.“</p>
			<p class="MLP_text ParaOverride-1">V&#160;příští chvíli jsme se octli v&#160;pivovaře tak dlouho již vyřazeném a&#160;Estella ukázala na vysokou galerii, kudy jsem ji onoho prvního dne viděl vycházet, a&#160;řekla mi, že se pamatuje, jak byla tam nahoře a&#160;mne viděla stát dole vystrašeného. Jak jsem očima sledoval její bílou ruku, znovu mi hlavou kmitl týž matný náznak, který jsem si ani za nic nedovedl vysvětlit. Mimoděk jsem sebou trhl, a&#160;to ji přimělo, aby mi položila ruku na rameno. Prchavá vidina opět okamžitě odlétla a&#160;byla ta tam.</p>
			<p class="MLP_text ParaOverride-1">Co to jen bylo?</p>
			<p class="MLP_text ParaOverride-1">„Co je s&#160;vámi?“ zeptala se Estella. „Jste zase vystrašený?“</p>
			<p class="MLP_text ParaOverride-1">„Byl bych, kdybych věřil tomu, co jste právě povídala,“ odpověděl jsem, abych to zamluvil.</p>
			<p class="MLP_text ParaOverride-1">„Tedy tomu nevěříte? Nu dobře. Buď jak buď, řekla jsem vám to. Za chviličku vás bude slečna Havishamová čekat při vašem bývalém zaměstnání, ačkoli já myslím, že toho by se mohlo i&#160;s&#160;ostatními starými zbytečnostmi teď už nechat. Obejděme ještě jednou kolem zahradu a&#160;potom půjdeme dovnitř. Pojďte! Dnes nesmíte prolévat slzy pro mou ukrutnost&#160;– budete mým panošem a&#160;necháte mě, abych se podepřela o&#160;vaše rameno.“</p>
			<p class="MLP_text ParaOverride-1">Její hezké šaty se až dosud vláčely po zemi. Nyní si jednou rukou přidržovala sukně a&#160;druhou spočívala při chůzi lehce na mém rameni. Obešli jsme zpustlou zahradu ještě dvakrát nebo třikrát a&#160;pro mne byla celá jeden květ. Kdyby to bujné zelené a&#160;žluté býlí v&#160;trhlinách staré zdi bývalo nejvzácnější kvítí, jaké kdy rozkvetlo, nemohl jsem je ve vzpomínkách hýčkat s&#160;větší pietou.</p>
			<p class="MLP_text ParaOverride-1">Nebyl mezi námi žádný věkový nepoměr, který by mě od ní vzdaloval, poněvadž jsme byli takřka ve stejných letech, ačkoli samozřejmě léta rozhodovala v&#160;jejím případě víc než v&#160;mém; ale rys nepřístupnosti, jejž jí dodávala její krása a&#160;chování, mě trýznil uprostřed vší blaženosti i&#160;vrcholné jistoty, kterou jsem cítil, že nás naše příznivkyně vybrala jednoho pro druhého. Nešťastný hoch!</p>
			<p class="MLP_text ParaOverride-1">Konečně jsme se vrátili zase do domu a&#160;tam jsem se s&#160;překvapením dověděl, že slečnu Havishamovou přijel v&#160;obchodní záležitosti navštívit můj poručník a&#160;že se vrátí k&#160;obědu. Zatímco jsme byli venku, rozsvítili v&#160;pokoji, kde stála práchnivějící prostřená tabule, staré, zimně nevlídné víceramenné svícny a&#160;slečna Havishamová seděla ve svém kolečkovém křesle a&#160;čekala na mne.</p>
			<p class="MLP_text ParaOverride-1">Bylo mi, jako kdybych zpátky do minulosti strkal i&#160;samo to křeslo, když jsme vyjeli na starou pomalou objížďku kolem zetlelých trosek svatební hostiny. Ale v&#160;tom pohřebním pokoji vedle oné postavy z&#160;hrobu, zvrácené zády do křesla, s&#160;očima upřenýma na ni, vypadala Estella ještě skvěleji a&#160;krásněji než předtím a&#160;já propadl okouzlení tím mocnějšímu.</p>
			<p class="MLP_text ParaOverride-1">Čas míjel tak rychle, že hodina našeho časného oběda se kvapem přiblížila, a&#160;Estella nás opustila, aby se upravila. Zastavili jsme poblíž středu dlouhé tabule a&#160;slečna Havishamová vystrčila jednu seschlou paži z&#160;křesla a&#160;spočinula zaťatou pěstí na žlutém ubruse. Než Estella vyšla ze dveří, ohlédla se ještě přes rameno, a&#160;slečna Havishamová jí s&#160;prudkou dravostí, která svým způsobem byla přímo děsivá, touž rukou poslala polibek.</p>
			<p class="MLP_text ParaOverride-1">Jakmile Estella odešla a&#160;my dva zůstali sami, obrátila se ihned ke mně a&#160;zeptala se šeptem:</p>
			<p class="MLP_text ParaOverride-1">„Je krásná, půvabná, ztepilá? Obdivuješ se jí?“</p>
			<p class="MLP_text ParaOverride-1">„To musí každý, kdo ji vidí, slečno Havishamová.“</p>
			<p class="MLP_text ParaOverride-1">Jak tak seděla v&#160;křesle, natáhla ruku, objala mě kolem krku a&#160;přitáhla si mou hlavu až dolů ke své. „Miluj ji, miluj ji, miluj ji! Jak s&#160;tebou jedná?“</p>
			<p class="MLP_text ParaOverride-1">Než jsem mohl odpovědět (byl-li bych mohl otázku tak obtížnou vůbec zodpovědět), opakovala: „Miluj ji, miluj ji, miluj ji! Projeví-li ti přízeň, miluj ji. Zraní-li tě, miluj ji. Rozerve-li ti srdce na kusy&#160;– a&#160;jak bude srdce stárnout a&#160;sílit, budou rány stále hlubší&#160;– miluj ji, miluj ji, miluj ji!“</p>
			<p class="MLP_text ParaOverride-1">V&#160;životě jsem neviděl dychtivost tak vášnivou, jaká doprovázela proud těchto slov. Až jsem cítil, jak se samou náruživostí, která ji ovládla, v&#160;hubené paži kolem mého krku napínají svaly.</p>
			<p class="MLP_text ParaOverride-1">„Slyš mě, Pipe! Adoptovala jsem ji, aby ji lidé milovali. Vychovala jsem ji a&#160;dala jí vzdělání, aby ji lidé milovali. Udělala jsem z&#160;ní to, co je, aby ji lidé mohli milovat. Miluj ji!“</p>
			<p class="MLP_text ParaOverride-1">Vyřkla to slovo dost často a&#160;nebylo možno pochybovat, že je říká úmyslně; kdyby však to často opakované slovo bylo místo lásky znamenalo nenávist&#160;– zoufalství&#160;– pomstu&#160;– příšernou smrt&#160;– nebylo by mohlo z&#160;jejích úst vyznít podobnější kletbě.</p>
			<p class="MLP_text ParaOverride-1">„Povím ti,“ pokračovala týmž vášnivým šeptem, „co je pravá láska. Je to bezvýhradná oddanost, slepé sebeponižování, naprosté podrobení, důvěra a&#160;víra proti hlasu vlastního já i&#160;celého světa, odevzdání celého srdce i&#160;duše tomu, kdo tě uchvátil&#160;– jako jsem milovala já!“</p>
			<p class="MLP_text ParaOverride-1">Když dospěla až k&#160;tomuto bodu a&#160;k&#160;divému výkřiku, který vzápětí následoval, chytil jsem ji kolem pasu. Vztyčila se totiž ve svých rubášovitých šatech v&#160;křesle a&#160;rozháněla se rukama do vzduchu, jako by měla sto chutí rozehnat se proti zdi a&#160;padnout mrtvá.</p>
			<p class="MLP_text ParaOverride-1">To vše se zběhlo v&#160;několika vteřinách. Jak jsem ji stahoval zpátky do křesla, ucítil jsem známou vůni, a&#160;když jsem se otočil, spatřil jsem v&#160;pokoji svého poručníka.</p>
			<p class="MLP_text ParaOverride-1">Nosil u&#160;sebe stále (doposud jsem se o&#160;tom myslím nezmínil) kapesník z&#160;těžkého hedvábí a&#160;úctyhodných rozměrů, který mu byl v&#160;jeho povolání velmi cennou pomůckou. Vídal jsem ho ten kapesník obřadně rozložit, jako by se chtěl v&#160;té vteřince vysmrkat, a&#160;potom posečkat, jako by věděl, že na to asi nebude mít čas, než se klient nebo svědek podřeknutím sám usvědčí, a&#160;tímto postupem vyděsit dotyčného klienta nebo svědka takovou měrou, že jako něco docela samozřejmého ono zrádné podřeknutí následovalo ihned. Když jsem ho spatřil v&#160;pokoji, držel tento výmluvný kapesník v&#160;obou rukou a&#160;díval se na nás. Při setkání s&#160;mým pohledem řekl chvilkovým a&#160;němým posečkáváním v&#160;onom postoji jasně: „Vskutku? Zvláštní!“ a&#160;potom použil kapesníku k&#160;pravému jeho účelu s&#160;pozoruhodným efektem.</p>
			<p class="MLP_text ParaOverride-1">Slečna Havishamová ho spatřila zároveň se mnou a&#160;měla jako každý jiný z&#160;něho strach. Vší silou se pokusila uklidnit a&#160;vykoktala, že je dochvilný jako vždycky.</p>
			<p class="MLP_text ParaOverride-1">„Dochvilný jako vždycky,“ opakoval a&#160;zamířil k&#160;nám. „(Jak se máte, Pipe? Mám vás povozit, slečno Havishamová? Jednou kolem?) A&#160;tak vy jste tady, Pipe?“</p>
			<p class="MLP_text ParaOverride-1">Pověděl jsem mu, kdy jsem přijel, a&#160;jak si slečna Havishamová přála, abych se přišel podívat na Estellu. Na to odpověděl: „Hm! Velice krásná mladá dáma!“ Potom jednou svou velkou rukou před sebou strkal křeslo se slečnou Havishamovou, kdežto druhou si strčil do kapsy u&#160;kalhot, jako by tu kapsu měl plnou tajností.</p>
			<p class="MLP_text ParaOverride-1">„Nuže, Pipe! Jak často jste se už viděl se slečnou Estellou předtím?“ zeptal se, když udělal zastávku.</p>
			<p class="MLP_text ParaOverride-1">„Jak často?“</p>
			<p class="MLP_text ParaOverride-1">„Chm! Kolikrát? Tisíckrát?“</p>
			<p class="MLP_text ParaOverride-1">„Ale kde! Jistě ne tolikrát.“</p>
			<p class="MLP_text ParaOverride-1">„Dvakrát?“</p>
			<p class="MLP_text ParaOverride-1">„Jaggersi,“ vložila se k&#160;mé velké úlevě do hovoru slečna Havis­hamová, „nechte mého Pipa na pokoji a&#160;jděte s&#160;ním k&#160;obědu.“</p>
			<p class="MLP_text ParaOverride-1">Vyhověl jejímu přání a&#160;tápali jsme tedy spolu po tmavých schodech dolů. Dokud jsme byli ještě na cestě přes dlážděný dvůr k&#160;oněm dvěma odděleným pokojům vzadu, ptal se mne, kolikrát jsem viděl slečnu Havishamovou jíst a&#160;pít, při čemž mi jako obyčejně poskytl široký výběr mezi stokrát a&#160;jednou.</p>
			<p class="MLP_text ParaOverride-1">Uvažoval jsem a&#160;odpověděl: „Nikdy.“</p>
			<p class="MLP_text ParaOverride-1">„A&#160;nikdy ji také neuvidíte, Pipe,“ opáčil s&#160;chmurným úsměvem. „Od té doby, co žije tímhle svým nynějším životem, ještě nikdy nedovolila, aby ji někdo viděl ať při tom, nebo při tom. V&#160;noci bloumá po domě a&#160;tu si pak sebere takovou potravu, jaká jí vyhovuje.“</p>
			<p class="MLP_text ParaOverride-1">„Prosím vás, pane,“ řekl jsem, „mohu vám položit otázku?“</p>
			<p class="MLP_text ParaOverride-1">„Můžete,“ pravil, „a já mohu odepřít na ni odpověď. Tažte se.“</p>
			<p class="MLP_text ParaOverride-1">„Estellino jméno&#160;– je Havishamová nebo&#160;–?“ Neměl jsem, co bych dodal.</p>
			<p class="MLP_text ParaOverride-1">„Nebo co?“ vyzvídal.</p>
			<p class="MLP_text ParaOverride-1">„Je to Havishamová?“</p>
			<p class="MLP_text ParaOverride-1">„Ano, je to Havishamová.“</p>
			<p class="MLP_text ParaOverride-1">To nás přivedlo k&#160;jídelnímu stolu, kde nás očekávala Estella a&#160;Sára Pocketová. Pan Jaggers seděl v&#160;čele a&#160;Estella naproti němu, já měl proti sobě svou zelenožlutou přítelkyni. Obědvali jsme výborně a&#160;obsluhovala nás služebná, kterou jsem za všech svých dřívějších docházek nikdy nespatřil, ale která, co já vím, mohla v&#160;tom tajemném domě být po celý čas. Po obědě postavila před mého poručníka láhev vzácného starého portského (očividně ten ročník dobře znal) a&#160;obě dámy nás nechaly o&#160;samotě.</p>
			<p class="MLP_text ParaOverride-1">Nikde jinde, ani u&#160;pana Jaggerse ne, jsem dosud neviděl nic, co by se vyrovnalo jeho umíněné zdrženlivosti pod onou střechou. Nechával si pro sebe i&#160;své pohledy a&#160;v&#160;průběhu oběda zaměřil oči na Estellin obličej sotva jednou. Když na něho mluvila, poslouchal a&#160;v&#160;patřičnou chvíli odpověděl, ale pokud jsem mohl vidět, vůbec se na ni nepodíval. Naproti tomu ona se na něho dívala často se zájmem a&#160;zvědavostí, ne-li dokonce s&#160;nedůvěrou, ale jeho tvář nikdy nedala najevo, že by si to i&#160;jen sebeméně uvědomoval. Po celou dobu oběda se pod kůží smál nad tím, jak se mu daří, aby Sára Pocketová čím dál víc zelenala a&#160;žloutla; dosahoval toho tak, že se v&#160;hovoru se mnou často zmiňoval o&#160;mých vyhlídkách. Ale ani při tom nedával najevo, že si to uvědomuje, a&#160;dokonce propůjčoval svým slovům zdání, že ty zmínky vynucuje&#160;– jakože je také vskutku pokaždé vynutil, ačkoli nevím jak&#160;– z&#160;mé nevinné maličkosti.</p>
			<p class="MLP_text ParaOverride-1">A&#160;když jsme on a&#160;já zůstali spolu sami, seděl s&#160;výrazem člověka, jenž se na základě získaných informací prostě oddává vyčkávání, což pro mne vskutku bylo příliš mnoho. Neměl-li po ruce žádný jiný objekt, podroboval křížovému vyšetřování i&#160;samo víno. Držel sklenici proti světlu svíce, pak portské ochutnal, převálel je v&#160;ústech, spolkl doušek, znovu se zahleděl na sklenici, přičichl k&#160;portskému, okusil je, vypil, znovu si nalil a&#160;znovu křížem krážem vyšetřoval sklenici, až mi nervy tak hrály, jako kdybych byl věděl, že mu to víno říká něco v&#160;můj neprospěch. Třikrát nebo čtyřikrát jsem se až malomyslně chystal, že začnu hovor; ale kdykoli viděl, že se ho chci na něco zeptat, podíval se se sklenicí v&#160;ruce na mne a&#160;převaloval víno po jazyku, jako by mě žádal, abych uznal, že ptát se nemá vůbec smysl, protože mi nemůže odpovědět.</p>
			<p class="MLP_text ParaOverride-1">Slečna Pocketová si myslím uvědomovala, že ji pohled na mne uvádí v&#160;nebezpečí neodvratného zešílení, v&#160;němž si možná strhne čepec (byl to velmi ohavný čepec, podobný mušelínové utěrce) a&#160;postele podlahu svými vlasy&#160;– které zaručeně nevyrostly na hlavě <span class="MLP_znak_kurziva_11b">její</span>. Už se neukázala, když jsme později odešli nahoru do pokoje slečny Havishamové a&#160;my čtyři tam hráli whist. Mezitím slečna Havishamová fantasticky přizdobila Estellu tím, že jí do vlasů a&#160;na prsa i&#160;ruce navěsila některé z&#160;nejkrásnějších šperků ze svého toaletního stolku; a&#160;viděl jsem, že i&#160;můj poručník na ni pohlédl zpod huňatého obočí a&#160;maličko je zdvihl, když se před ním zjevila její líbeznost, sytě obohacená záplavou třpytu a&#160;barvy.</p>
			<p class="MLP_text ParaOverride-1">Neříkám nic o&#160;způsobu a&#160;rozsahu, jakým bral do vazby naše trumfy a&#160;s&#160;koncem kola vynášel bídné kartičky, před nimiž sláva našich králů a&#160;dam úplně splaskla; ani o&#160;pocitu, jaký jsem měl se zřetelem k&#160;tomu, že se na nás osobně díval ve světle tří velmi průhledných a&#160;ubohých hádanek, které už dávno rozluštil. Ale čím jsem vskutku trpěl, to byla neslučitelnost mezi jeho chladnou osobností a&#160;mými city k&#160;Estelle. Nevězelo to v&#160;mém vědomí, že bych nikdy nesnesl mluvit s&#160;ním o&#160;ní, ve vědomí, že bych nikdy nesnesl poslouchat, jak na ni vrže svými botami, ve vědomí, že bych se nikdy nesnesl dívat, jak si ji smývá z&#160;rukou; vězelo to v&#160;tom, že můj obdiv musel sálat zrovna na stopu na dvě od něho&#160;– vězelo to v&#160;tom, že moje city musely být zrovna v&#160;témž pokoji s&#160;ním&#160;– to právě byla ta mukyplná okolnost.</p>
			<p class="MLP_text ParaOverride-1">Hráli jsme do devíti hodin a&#160;pak bylo ujednáno, že až Estella pojede do Londýna, dostanu zprávu o&#160;jejím příjezdu předem, abych jí mohl přijít naproti k&#160;dostavníku; a&#160;potom jsem se s&#160;ní rozloučil a&#160;dotkl se její ruky a&#160;odešel od ní.</p>
			<p class="MLP_text ParaOverride-1">Můj poručník nocoval u&#160;Kance v&#160;pokoji, který sousedil s&#160;mým. Dlouho do noci mi v&#160;uších zněla slova slečny Havishamové: „Miluj ji, miluj ji, miluj ji!“ Přizpůsobil jsem si je, abych je mohl opakovat sám, a&#160;koliksetkrát jsem řekl do polštáře: „Miluju ji, miluju ji, miluju ji!“ Potom mě zachvátila vlna vděčnosti, že je přisouzena mně, kdysi kovářskému učni. Potom mě napadlo, není-li doposud&#160;– jak jsem se obával&#160;– za takové přisouzení rozhodně nijak nadšeně vděčná, kdy se asi začne o&#160;mne zajímat? Kdy v&#160;ní asi probudím to srdce, které je dosud němé a&#160;spí?</p>
			<p class="MLP_text ParaOverride-1">Ach Bože! Domníval jsem se, že to jsou vznešené a&#160;ušlechtilé pocity. Ale vůbec jsem nepomyslel, že by v&#160;mém vyhýbání se Joeovi bylo něco nízkého a&#160;špatného; nepomyslel, protože jsem věděl, že by jím pohrdala. Uplynul teprve jediný den, a&#160;již mi Joe vehnal slzy do očí; ale kéž mi Bůh odpustí, oschly brzy, brzičko!</p>
		</div>
</body>
</html>