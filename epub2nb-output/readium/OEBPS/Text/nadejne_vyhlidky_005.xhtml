<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nadejne_vyhlidky-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nadejne_vyhlidky-2" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven2_kapitola ParaOverride-1">Kapitola první</p>
			<p class="MLP_text_bez1radku ParaOverride-1">Poněvadž otcovo rodové jméno znělo Pirrip a&#160;moje křestní Filip, nedovedl můj dětský jazyk z&#160;obou jmen vytvořit nic delšího ani urči­tějšího než Pip. Říkal jsem si tedy Pip a&#160;jméno Pip mi už napotom také zůstalo.</p>
			<p class="MLP_text ParaOverride-1">Údaj, že se otec jmenoval příjmením Pirrip, zakládám na svědectví jeho náhrobku a&#160;své sestry&#160;– paní Gargeryové, která se vdala za našeho kováře Joea Gargeryho. Protože jsem otce ani matku jaktěživ nespatřil a&#160;nikdy ani neviděl žádnou jejich podobiznu (neboť jejich čas se naplnil dávno před časem fotografie), první své představy o&#160;tom, jak vypadali, jsem si pošetile odvodil z&#160;jejich náhrobků. Tvar písmen na otcově náhrobním kameni mi vnukl podivnou domněnku, že otec byl hranatý, statný a&#160;snědý muž s&#160;kudrnatými černými vlasy. Z&#160;celkového vzhledu a&#160;rázu nápisu <span class="MLP_znak_kurziva_11b">rovněž Georgiana, manželka výše uvedeného</span><span class="CharOverride-1">, </span>jsem došel k&#160;dětinskému závěru, že matka byla pihovatá a&#160;neduživá. Pěti malým kamenným kosočtvercům, asi po půl druhé stopě dlouhým, vyrovnaným pěkně v&#160;řádce vedle hrobu rodičů a&#160;zasvěceným věčné památce mých pěti malých bratříčků&#160;– kteří se ve všeobecném zápase smrtelníků vzdali nesmírně záhy všech pokusů udržet se při životě&#160;– vděčím za víru, na níž jsem lpěl jako na evangeliu: že se všichni narodili v&#160;poloze na zádech s&#160;rukama v&#160;kapsách u&#160;kalhot a&#160;že za svého pozemského bytí jaktěživo ty ruce nevytáhli.</p>
			<p class="MLP_text ParaOverride-1">Naším krajem byly bažiny, blata podél řeky, vzdálená, jak se řeka vinula, dvacet mil od moře. První vskutku živou a&#160;jasnější představu o&#160;pravém stavu věcí, jak mi připadá, jsem získal jednoho pamětihodného pošmourného odpoledne, když se schylovalo k&#160;večeru. V&#160;takový čas jsem si s&#160;jistotou uvědomil, že ta ponurá končina, zaplevelená kopřivami, je hřbitov; že Filip Pirrip, druhdy farník zdejší obce, a&#160;rovněž Georgiana, manželka výše uvedeného, jsou mrtvi a&#160;tu pohřbeni; že Alexandr, Bartoloměj, Abrahám, Robiáš a&#160;Roger, nezletilé dítky svrchu řečených, jsou rovněž mrtvi a&#160;tu pohřbeni; že temná, pustá pláň za hřbitovem, překřižovaná strouhami a&#160;hrázemi a&#160;brankami, na níž se roztroušeně popásá dobytek, jsou blata; že nízký olověný pruh vzadu je řeka a&#160;to vzdálené, rozdivočelé dravčí doupě, odkud vyráží vichr, že je moře; a&#160;že ten roztřesený raneček, který se toho všeho začíná bát, až mu z&#160;toho je do breku, je Pip.</p>
			<p class="MLP_text ParaOverride-1">„Přestaneš řvát!“ zaburácel hrozivý hlas a&#160;mezi hroby vedle předsíňky před kostelem vyskočil nějaký muž. „Buď zticha, spratku, nebo tě podřežu!“</p>
			<p class="MLP_text ParaOverride-1">Nějaký strašný člověk, celý v&#160;hrubém režném plátně, s&#160;těžkým železným kruhem na noze. Člověk bez klobouku, v&#160;rozbitých botách a&#160;se starým hadrem uvázaným kolem hlavy. Člověk skrz naskrz promáčený vodou a&#160;celý zmazaný blátem, zchromlý od kamení, pořezaný od štěrku, popálený kopřivami a&#160;podrápaný trním; člověk, který kulhal a&#160;třásl se zimou a&#160;koulel očima a&#160;vrčel a&#160;kterému jektaly zuby, když mě popadl za bradu.</p>
			<p class="MLP_text ParaOverride-1">„Jéje! Nepodřezávejte mě, pane!“ žebronil jsem, hrůzou bez sebe. „Prosím vás, pane, nepodřezávejte mě!“</p>
			<p class="MLP_text ParaOverride-1">„Hezky mi pověz, jak se jmenuješ!“ sykl muž. „Honem!“</p>
			<p class="MLP_text ParaOverride-1">„Pip, pane.“</p>
			<p class="MLP_text ParaOverride-1">„Ještě jednou!“ kázal muž a&#160;poulil na mne oči. „Ať je tě slyšet!“</p>
			<p class="MLP_text ParaOverride-1">„Pip, pane, Pip.“</p>
			<p class="MLP_text ParaOverride-1">„Ukaž mi, kde bydlíš,“ řekl muž. „Hezky přesně to místo ukaž!“</p>
			<p class="MLP_text ParaOverride-1">Ukázal jsem směrem, kde na pobřežní planině mezi olšemi a&#160;pahýly okleštěných vrb ležela naše vesnice snad něco přes míli daleko od kostela.</p>
			<p class="MLP_text ParaOverride-1">Muž si mě chviličku prohlížel a&#160;vzápětí mě převrátil vzhůru nohama a&#160;vysypal mi kapsy. Neměl jsem v&#160;nich nic jiného než skývu chleba. Když se kostel zase postavil jaksepatří&#160;– muž mě totiž popadl tak znenadání a&#160;byl tak silný, že kostel jeho přičiněním udělal přede mnou kotrmelec a&#160;já viděl špici věže pod svýma nohama&#160;–, když se tedy, říkám, kostel zase postavil jaksepatří, seděl jsem celý roztřesený na vysokém náhrobku a&#160;muž zatím hladově hltal mou skývu chleba.</p>
			<p class="MLP_text ParaOverride-1">„Ty štěně jedno,“ pravil muž a&#160;olízl si rty, „máš ty vypasený tváře!“</p>
			<p class="MLP_text ParaOverride-1">Mám dojem, že doopravdy vypasené byly, třebaže jsem tehdy byl na svá léta malý a&#160;nijak silný.</p>
			<p class="MLP_text ParaOverride-1">„Ať mě hrom, jestli bych se do nich nedovedl zakousnout,“ pokračoval muž a&#160;hrozivě pokýval hlavou, „a jestli by se mi muselo říkat dvakrát!“</p>
			<p class="MLP_text ParaOverride-1">Vyjádřil jsem vroucně naději, že to neudělá, a&#160;ještě pevněji jsem se chytil náhrobku, na který mě předtím posadil&#160;– dílem proto, abych se na něm udržel, a&#160;dílem proto, abych se nerozplakal.</p>
			<p class="MLP_text ParaOverride-1">„A&#160;teď heleď, podívej!“ řekl muž. „Kde máš maminku?“</p>
			<p class="MLP_text ParaOverride-1">„Tamhle, pane!“ odpověděl jsem.</p>
			<p class="MLP_text ParaOverride-1">Trhl sebou, kousek odběhl, ale pak se zastavil a&#160;ohlédl se přes rameno.</p>
			<p class="MLP_text ParaOverride-1">„Tamhle, pane!“ vysvětloval jsem plaše<span class="CharOverride-1">. </span>„<span class="MLP_znak_kurziva_11b">Rovněž Georgiana</span><span class="CharOverride-1">.</span> To je moje maminka.“</p>
			<p class="MLP_text ParaOverride-1">„Aha!“ vyhrkl a&#160;vrátil se. „A&#160;vedle matky&#160;– to je tvůj otec?“</p>
			<p class="MLP_text ParaOverride-1">„Ano, pane,“ přisvědčil jsem, „ten taky&#160;– <span class="MLP_znak_kurziva_11b">druhdy farník zdejší obce.</span>“</p>
			<p class="MLP_text ParaOverride-1">„Hm!“ zahučel na to v&#160;zamyšlení. „U&#160;koho žiješ?&#160;– Jestli tě totiž milostivě nechám naživu, ale pro to jsem se ještě docela nerozhodl.“</p>
			<p class="MLP_text ParaOverride-1">„U&#160;sestry, pane&#160;– u&#160;paní Gargeryové&#160;– ženy kováře Joea Gargeryho, pane.“</p>
			<p class="MLP_text ParaOverride-1">„Kováře, hm?“ opakoval. A&#160;podíval se k&#160;zemi na svou nohu.</p>
			<p class="MLP_text ParaOverride-1">Několikrát přejel zamračeným pohledem z&#160;nohy na mne a&#160;zase zpátky, potom popošel blíž k&#160;náhrobku, na kterém jsem seděl, po­padl mě za obě ramena a&#160;zvrátil mě dozadu tak hluboko, jak mě stačil udržet v&#160;rukou&#160;– a&#160;v&#160;té poloze shlížely jeho oči nejvýš důrazně dolů do mých a&#160;moje vzhlížely nejvýš bezbranně do očí jeho.</p>
			<p class="MLP_text ParaOverride-1">„A&#160;teď heleď podívej,“ pravil. „Otázka je, jestli tě mám nechat naživu. Víš, co to je pilník?“</p>
			<p class="MLP_text ParaOverride-1">„Ano, pane!“</p>
			<p class="MLP_text ParaOverride-1">„A&#160;víš, co to je jídlo?“</p>
			<p class="MLP_text ParaOverride-1">„Ano, pane!“</p>
			<p class="MLP_text ParaOverride-1">Po každé otázce mě zvrátil o&#160;kousek dál, aby ve mně vzbudil tím silnější pocit bezmocnosti a&#160;nebezpečí.</p>
			<p class="MLP_text ParaOverride-1">„Přineseš mi pilník.“ Zase mě převrátil. „A&#160;přineseš mi jídlo.“ Zase mě převrátil. „To obojí mi přineseš sem.“ Zase mě převrátil. „Nebo ti vyrvu srdce a&#160;játra.“ Zase mě převrátil.</p>
			<p class="MLP_text ParaOverride-1">Byl jsem strašlivě vyděšený a&#160;měl jsem takovou závrať, že jsem se ho oběma rukama křečovitě chytil a&#160;řekl: „Kdybyste byl milostivě tak hodný, pane, a&#160;nechal mě sedět rovně, snad by mi nebylo tak špatně a&#160;možná že bych mohl dávat lepší pozor.“</p>
			<p class="MLP_text ParaOverride-1">Zvrátil mě tak strašlivě hluboko a&#160;zacloumal se mnou tak prudce, až kostel znovu přeskočil svou korouhvičku. Potom mě držel za ramena tak, že jsem stál zpříma na vršku náhrobku, a&#160;pokračoval těmito hroznými slovy: </p>
			<p class="MLP_text ParaOverride-1">„Ten pilník a&#160;to jídlo mi přineseš zejtra časně ráno. Přineseš mi to všecko k&#160;tý starý baterii tamhle vzadu. Když to uděláš a&#160;ani za nic se neodvážíš ceknout jediný slovíčko, ani se neodvážíš dát jediným posunkem najevo, žes viděl někoho takovýho, jako jsem já, nebo vůbec někoho, pak tě nechám naživu. Ale jestli mi to nepřineseš nebo jestli v&#160;tý nebo v&#160;jiný maličkosti, ať je třeba sebemenší, na tom nesejde, nesplníš přesně moje pokyny, pak ti vyrveme i&#160;srdce, i&#160;ját­ra, a&#160;upečeme si je a&#160;sníme. Abys věděl, nejsem sám, jak si možná myslíš. Schovává se tady se mnou jeden mladík a&#160;ve srovnání s&#160;tím mladíkem jsem já učiněnej anděl. Ten mladík slyší každý slovo, co ti povídám. Ten mladík má svůj vlastní, docela zvláštní tajnej knif, jak se takovýmu kloučkovi dostat na kobylku a&#160;na srdce i&#160;na játra. Není nic platný, aby se nějakej kluk pokoušel před tím mladíkem schovat. Ať si takovej kluk třeba zamkne dveře, ať si třeba leží v&#160;teple v&#160;posteli, celej se zachumlá, přetáhne si i&#160;deku přes hlavu a&#160;myslí si, jak je mu dobře a&#160;že je bůhvíjak v&#160;bezpečí, všechno darmo&#160;– ten mladík se pěkně tiše a&#160;krůček za krůčkem přikrade až k&#160;němu a&#160;rozpárá mu břicho. S&#160;velkou námahou právě toho mladíka krotím, aby tě neroztrhal hned teď. Je to pro mě perná fuška ho udržet, aby se ti nevrhl na vnitřnosti. No tak, co říkáš?“</p>
			<p class="MLP_text ParaOverride-1">Odpověděl jsem, že mu pilník přinesu a&#160;že přinesu i&#160;všechny zbytky jídla, kolik se mi jich povede sehnat, a&#160;časně ráno že za ním přijdu ke staré baterii.</p>
			<p class="MLP_text ParaOverride-1">„Řekni: ‚Ať mě Bůh na místě ztrestá smrtí, jestli to neudělám!‘“ nařídil mi muž.</p>
			<p class="MLP_text ParaOverride-1">Opakoval jsem to po něm a&#160;muž mě sundal na zem.</p>
			<p class="MLP_text ParaOverride-1">„A&#160;teď pamatuj,“ pokračoval, „co sis vzal na starost, a&#160;pamatuj na toho mladíka a&#160;koukej mazat domů!“</p>
			<p class="MLP_text ParaOverride-1">„D-dobrou noc, p-pane,“ vykoktal jsem.</p>
			<p class="MLP_text ParaOverride-1">„Zapotřebí!“ odpověděl a&#160;rozhlížel se po studené mokré pláni kolem dokola. „Škoda, že nejsem žába! Nebo ouhoř!“</p>
			<p class="MLP_text ParaOverride-1">Současně si oběma pažemi ovinul roztřesené tělo&#160;– choulil se a&#160;tiskl si je, jako by se chtěl udržet pohromadě&#160;– a&#160;belhal se k&#160;nízké hřbitovní zdi. Když jsem ho tak viděl odcházet, jak se pozorně proplétá mezi kopřivami a&#160;mezi trním, jež vroubilo zelené rovy, připadal mým mladým očím, jako by uhýbal rukám mrtvých, lstivě nastraženým z&#160;hrobů, aby ho čaply za kotník a&#160;stáhly k&#160;sobě dolů.</p>
			<p class="MLP_text ParaOverride-1">Když došel k&#160;nízké hřbitovní zdi, přelezl ji jako člověk, který má nohy zkřehlé a&#160;strnulé, a&#160;potom se otočil, aby se podíval po mně. Sotva jsem spatřil, že se ohlíží, obrátil jsem se čelem k&#160;domovu a&#160;utíkal jsem, co mi nohy stačily. Ale po chviličce jsem se ohlédl přes rameno a&#160;viděl jsem ho, jak znovu míří dál k&#160;řece, ještě stále s&#160;oběma rukama kolem ramenou, a&#160;jak těma rozbolavělýma nohama opatrně hledá cestu mezi velkými kameny, tu a&#160;tam porůznu zapuštěnými do bažiny jako pevné stupně pro čas vydatných dešťů nebo přílivu.</p>
			<p class="MLP_text ParaOverride-1">Ve chvíli, kdy jsem se zastavil a&#160;díval se za ním, byla blata pouhá dlouhá, černá vodorovná čára; řeka byla pouhá další vodorovná čára, ani zdaleka tak široká a&#160;také ještě ani tak černá, a&#160;obloha byla pouhá řada vzájemně prostřídaných dlouhých čar krvavě rudých a&#160;čar sytě černých. Na samém kraji řeky jsem v&#160;celém tom obraze slabě rozeznával jediné dva černé předměty, které zjevně stály k&#160;obzoru kolmo; jedním z&#160;nich byla bóje, podle níž se při plavbě řídili námořníci&#160;– jako sud bez obručí, nastrčený na kůl&#160;– ohyzdná věc, když byl člověk blízko u&#160;ní; to druhé byl čakan, z&#160;kterého visely zbytky řetězů, na nichž se kdysi houpal pirát. Muž vytrvale belhal dál a&#160;dál směrem k&#160;šibenici, jako by to byl právě ten pirát, který oživl, sestoupil a&#160;nyní se vrací, aby se sám znovu pověsil. Při té myšlence mě přepadla děsivá hrůza&#160;– a&#160;když jsem viděl, jak dobytek zdvíhá hlavu a&#160;dívá se za ním, ptal jsem se v&#160;duchu, myslí-li si to ta zvířata také. Rozhlížel jsem se kolem dokola po tom hrozném mladíkovi, leč nikde jsem po něm nezahlédl ani stopy. Ale vtom mě znovu přemohl strach a&#160;já běžel bez zastávky až domů.</p>
		</div>
</body>
</html>