<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nadejne_vyhlidky-27</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nadejne_vyhlidky-27" xml:lang="cs-CZ">
		<div class="Z-kladn--textový-r-meček">
			<p id="_idParaDest-26" class="MLP_uroven2_kapitola ParaOverride-1">Kapitola dvacátá šestá</p>
			<p class="MLP_text_bez1radku ParaOverride-1">Dopadlo to tak, jak mi Wemmick předpověděl, že to dopadne, a&#160;tak jsem záhy měl příležitost porovnat domácnost svého poručníka s&#160;domácností jeho pokladníka a&#160;písaře. Můj poručník byl ve svém pokoji a&#160;myl si ruce svým příznačným voňavým mýdlem, když jsem po návratu z&#160;Walworthu vkročil do písárny; zavolal si mě k&#160;sobě a&#160;vyslovil pozvání pro mne i&#160;pro mé přátele, na které mě už Wemmick připravil. „Žádná obřadnost,“ vymiňoval si, „žádný salonní úbor a&#160;řekněme zítra.“ Zeptal jsem se ho, kam máme přijít (neboť jsem neměl ani ponětí, kde bydlí), a&#160;mám dojem, že pouze ze všeobecného odporu říci cokoli, co by se podobalo přiznání, mi odpověděl: „Přijďte sem a&#160;já vás vezmu domů s&#160;sebou.“ Využívám této příležitosti k&#160;poznámce, že si své klienty smýval z&#160;rukou, jako kdyby byl nějaký chirurg nebo zubní lékař. Měl u&#160;sebe v&#160;pokoji komůrku, zvlášť k&#160;tomu účelu vybavenou, která byla cítit voňavým mýdlem jako voňavkářský krám. Na válečku na vnitřní straně jejích dveří visel neobyčejně dlouhý, do kruhu sešitý ručník, a&#160;kdykoli pan Jaggers přišel od policejního soudu nebo propustil klienta ze svého pokoje, vždycky si myl ruce a&#160;utíral si je a&#160;osušoval po celé délce toho ručníku. Když jsem nazítří v&#160;šest hodin s&#160;přáteli k&#160;němu přišel, zdálo se, že se právě obíral nějakým případem povahy temnější než obvykle, poněvadž jsme ho zastihli, jak má hlavu vraženou do komůrky a&#160;umývá si nejen ruce, ale oplachuje si i&#160;obličej a&#160;kloktá. A&#160;i když už se vším tím skončil a&#160;sjel kolem dokola celý ručník, ještě vytáhl perořízek a&#160;vyškrábal si případ zpod nehtů, dřív než si oblékl kabát.</p>
			<p class="MLP_text ParaOverride-1">Když jsme vyšli ven na ulici, ploužilo se kolem domu jako obyčejně několik lidí, kteří očividně toužili s&#160;ním mluvit; avšak v&#160;oparu voňavého mýdla, jenž obestíral jeho osobu, bylo něco tak nezvratného, že se pro ten den svého úmyslu vzdali. Jak jsme se tak ubírali západním směrem, co chvíli se v&#160;davu na ulici vyskytla nějaká tvář, která ho poznala, a&#160;kdykoli se tak stalo, vždycky na mne zahovořil hlasitěji; ale jinak vůbec nikoho nezdravil, ani nevěnoval pozornost tomu, když někdo pozdravil jeho.</p>
			<p class="MLP_text ParaOverride-1">Dovedl nás do Gerrard Street v&#160;Soho k&#160;domu na jižní straně oné ulice, k&#160;domu svým způsobem celkem výstavnému, který však potřeboval natřít a&#160;měl špinavá okna. Vytáhl klíč a&#160;otevřel dveře a&#160;všichni jsme vešli do kamenné síně, holé, šeré a&#160;málo používané. A&#160;dál nahoru po tmavém hnědém schodišti do prvního patra a&#160;do tří tmavých hnědých pokojů v&#160;řadě vedle sebe. Na deštěných stěnách byly vyřezávané girlandy, a&#160;jak tak mezi nimi stál a&#160;vítal nás, vím, jakého druhu smyčky mi v&#160;duchu připomínaly.</p>
			<p class="MLP_text ParaOverride-1">K&#160;obědu bylo prostřeno v&#160;nejhezčím z&#160;těchto pokojů; druhý byl jeho oblékárna, třetí ložnice. Pověděl nám, že obývá celý dům, ale zřídka že z&#160;něho používá víc, než co vidíme. Tabule byla prostřena blahobytně&#160;– ovšem žádné stříbro mezi stolním náčiním&#160;– a&#160;po straně jeho židle stál prostorný pomocný stolek s&#160;rozličnými lahvemi a&#160;karafami a&#160;se čtyřmi mísami ovoce a&#160;dezertu. Pozoroval jsem napořád, že si všechno nechává sám u&#160;ruky a&#160;všechno sám rozděluje.</p>
			<p class="MLP_text ParaOverride-1">V&#160;pokoji stála také knihovna; podle hřbetů knih jsem viděl, že všechny pojednávají o&#160;svědeckých důkazech, trestním právu, zločineckých životopisech, procesním řízení, sněmovních usneseních a&#160;podobných věcech. Nábytek byl vesměs velmi bytelný a&#160;cenný, stejně jako jeho řetízek od hodinek. Měl však pisárenský vzhled a&#160;nikde nebylo vidět nic čistě pro ozdobu. V&#160;rohu stál stolek s&#160;papíry a&#160;na něm lampa se stínítkem, takže se zdálo, že i&#160;po té stránce si s&#160;sebou přináší domů písárnu a&#160;že ji za večerů vyváží z&#160;kouta a&#160;dává se do práce.</p>
			<p class="MLP_text ParaOverride-1">Až doposud mé tři společníky sotva spatřil&#160;– neboť po ulici šel se mnou&#160;–, a&#160;proto když zazvonil, zastavil se na krbové předložce a&#160;pátravě se na ně zadíval. K&#160;mému překvapení se zdálo, že ho rázem zaujal hlavně, ne-li jedině, Bentley Drummle.</p>
			<p class="MLP_text ParaOverride-1">„Pipe,“ řekl, položil mi svou velkou ruku na rameno a&#160;vedl mě k&#160;oknu, „já žádného z&#160;těch dvou neznám. Kdo je ten Pavouk?“</p>
			<p class="MLP_text ParaOverride-1">„Pavouk?“ podivil jsem se.</p>
			<p class="MLP_text ParaOverride-1">„Ten trudovitý, loudavý, mrzutý mládenec.“</p>
			<p class="MLP_text ParaOverride-1">„To je Bentley Drummle,“ odpověděl jsem, „ten s&#160;jemným obličejem je Startop.“</p>
			<p class="MLP_text ParaOverride-1">Aniž „tomu s&#160;tím jemným obličejem“ věnoval sebemenší pozornost, opáčil: „Tak Bentley Drummle se jmenuje, ano? Vzhled toho mladíka se mi líbí.“</p>
			<p class="MLP_text ParaOverride-1">Ihned se pustil do řeči s&#160;Drummlem; nijak se nedával zastrašit tím, že mu Drummle odpovídal svým těžkopádným zdrženlivým způsobem, nýbrž naopak ho to zřejmě spíš ještě podněcovalo, aby z&#160;něho hovor vynutil. Díval jsem se na ty dva, když už mezi ně a&#160;mne vkročila hospodyně s&#160;prvním chodem večeře.</p>
			<p class="MLP_text ParaOverride-1">Soudil jsem, že to je žena kolem čtyřiceti&#160;– ale pokládal jsem ji možná za mladší, než skutečně byla. Dost velká, pružné, hbité postavy, nesmírně bledá, s&#160;velkýma vybledlýma očima a&#160;množstvím splývavých vlasů. Nemohu říci, nebyl-li nějaký vážný srdeční neduh příčinou, že měla rty pootevřené, jako by ztěžka dýchala, a&#160;že na její tváři tkvěl podivný výraz překvapenosti a&#160;znepokojení; vím však, že jsem se několik dní předtím byl v&#160;divadle podívat na Macbetha a&#160;že mi její tvář připadala, jako by byla celá zrůzněná žhavým vzduchem jako tváře, které jsem viděl vystupovat z&#160;kotle čarodějnic.</p>
			<p class="MLP_text ParaOverride-1">Postavila mísu, dotkla se mého poručníka mlčky prstem na rameni, aby ho upozornila, že večeře čeká, a&#160;zmizela. Zaujali jsme místa kolem kulatého stolu a&#160;můj poručník si z&#160;jedné strany vedle sebe ponechal Drummla, kdežto Startop seděl z&#160;druhé. Byla to skvěle upravená ryba, co hospodyně předložila, a&#160;potom jsme měli stejně znamenitou skopovou kýtu a&#160;pak stejně znamenitou drůbež. Omáčky, vína, všechny přílohy a&#160;příchoutky, a&#160;to všechno nejlepší jakosti, nám ze svého pomocného stolku vydával sám hostitel; a&#160;když oběhly kolem stolu, vždycky je postavil zase zpátky na místo. Podobně nám s&#160;každým novým chodem rozdával čisté talíře a&#160;příbory, a&#160;nádobí právě použité odkládal do dvou košíků na podlaze vedle svého křesla. Kromě hospodyně se žádná jiná obsluha neukázala. Ona stavěla každé jídlo na stůl a&#160;já v&#160;její tváři vždycky viděl tvář vystupující z&#160;kotle. Po létech jsem si vyvolal strašlivý obraz oné ženy tím, že jsem jednu tvář, která s&#160;ní neměla žádnou jinou tělesnou podobnost než tu, jakou jí dodávaly splývavé vlasy, nechal v&#160;tmavém pokoji přejít za mísou hořícího alkoholu.</p>
			<p class="MLP_text ParaOverride-1">Poněvadž mě jak nápadný zjev hospodyně samé, tak i&#160;Wem­mickovo předběžné upozornění přiměly, abych si jí obzvlášť bedlivě všímal, viděl jsem, že kdykoli byla v&#160;pokoji, upírala oči pozorně na mého poručníka a&#160;že od kterékoli mísy, kterou před něho pokládala, odtahovala ruce váhavě, jako by se bála, aby ji nevolal zpátky, a&#160;chtěla, má-li jí už co říci, aby promluvil, dokud je blízko u&#160;něho. Představoval jsem si, že v&#160;jeho chování rozeznávám vědomost o&#160;tom i&#160;úmysl udržovat ji stále v&#160;napětí.</p>
			<p class="MLP_text ParaOverride-1">Oběd probíhal vesele, a&#160;třebaže se zdálo, že můj poručník náměty hovoru spíš sleduje, než sám nadhazuje, věděl jsem, že z&#160;každého z&#160;nás vydoloval nejslabší stránku naší povahy. Pokud jde o&#160;mne, přistihl jsem se, že prozrazuji svou náchylnost k&#160;bůhdarmému utrácení a&#160;k&#160;blahosklonnosti vůči Herbertovi a&#160;k&#160;vychloubání svými nadějnými vyhlídkami, dřív než jsem si zplna uvědomil, že jsem vůbec otevřel ústa. Tak tomu bylo s&#160;námi se všemi, ale u&#160;nikoho větší měrou než u&#160;Drummla; z&#160;toho vytáhl jeho rozbujelý sklon mrzoutsky a&#160;podezíravě si všechny ostatní dobírat, ještě než ze stolu zmizela ryba.</p>
			<p class="MLP_text ParaOverride-1">Nikoli již v&#160;tu chvíli, nýbrž až když jsme došli k&#160;sýru, stočil se rozhovor na naše veslařské výkony a&#160;špičkovali jsme Drummla kvůli tomu, jak se večer vždycky tím svým pomalým obojživelným stylem plazívá vzadu za námi. Drummle oplátkou informoval hostitele, že vidí mnohem raději naše paty než tvář, a&#160;pokud se týče dovednosti, že proti nám je víc než mistr, a&#160;pokud se týče síly, mohl by nás prý roznést na kopytech. Jakýmsi neviditelným působením ho můj poručník pro tuto maličkost vydráždil na samý pokraj zuřivosti a&#160;Drummle ihned začal obnažovat a&#160;napínat paži, aby ukázal, jaké má svaly, a&#160;také my všichni jsme hned začali směšně obnažovat a&#160;napínat paži.</p>
			<p class="MLP_text ParaOverride-1">Nu a&#160;v&#160;té chvíli právě hospodyně sklízela ze stolu; můj poručník jí nevěnoval pozornost, nýbrž s&#160;tváří od ní odvrácenou se opíral zády o&#160;lenoch křesla, okusoval si z&#160;jedné strany ukazováček a&#160;jevil takový zájem na Drummlovi, že mi to připadalo úplně nevysvětlitelné. Náhle, když se hospodyně natahovala přes stůl, sevřel jí paži svou velkou rukou jako clo pasti. Učinil to tak náhle a&#160;obratně, že jsme všichni s&#160;tím bláhovým předháněním rázem ustali.</p>
			<p class="MLP_text ParaOverride-1">„Když už mluvíte o&#160;síle,“ pravil pan Jaggers, „předvedu vám jedno zápěstí já. Molly, ukažte jim svoje zápěstí.“ </p>
			<p class="MLP_text ParaOverride-1">Její chycená ruka spočívala na stole, ale druhou ruku zatím již schovala za pás. „Pane,“ řekla tichým hlasem a&#160;s&#160;očima pozorně a&#160;úpěnlivě upřenýma na něho, „nechtějte to.“</p>
			<p class="MLP_text ParaOverride-1">„Předvedu vám jedno zápěstí já,“ opakoval pan Jaggers s&#160;ne­ochvějným rozhodnutím je předvést. „Molly, ukažte jim svoje zápěstí.“</p>
			<p class="MLP_text ParaOverride-1">„Pane,“ zašeptala opět. „Prosím!“</p>
			<p class="MLP_text ParaOverride-1">„Molly,“ pravil pan Jaggers a&#160;nehleděl na ni, nýbrž hleděl tvrdošíjně na protější konec pokoje, „ukažte jim <span class="MLP_znak_kurziva_11b">obě</span><span class="CharOverride-1"> </span>zápěstí. Ukažte jim je! Honem!“</p>
			<p class="MLP_text ParaOverride-1">Sňal svou ruku z&#160;její a&#160;na stole jí obrátil ruku hřbetem vzhůru. Hospodyně vytáhla druhou zpod pasu za zády a&#160;držela obě zápěstí před námi jedno vedle druhého. Druhé zápěstí bylo značně znetvořené&#160;– křížem krážem samá jizva, a&#160;hluboká. Když držela ruce před námi, odvrátila oči od pana Jaggerse a&#160;po řadě zpytavě spočinula zrakem na každém z&#160;nás ostatních.</p>
			<p class="MLP_text ParaOverride-1">„Tady je síly!“ pravil pan Jaggers a&#160;chladnokrevně objížděl obrysy šlach. „Moc málo mužů má v&#160;zápěstí tolik síly, jako má tahle žena. Je pozoruhodné, kolik síly je v&#160;pouhém stisku těchhle rukou. Měl jsem příležitost pozorovat mnoho rukou&#160;– ale co živ jsem neviděl po té stránce silnější než tyhle, ani u&#160;muže, ani u&#160;ženy.“</p>
			<p class="MLP_text ParaOverride-1">Zatímco nenuceně kritickým tónem pronášel ta slova, žena si nás nepřestávala prohlížet a&#160;klouzala očima z&#160;jednoho na druhého přesně po řadě, tak jak jsme seděli. Jakmile se však odmlčel, ihned se zadívala znovu na něho.</p>
			<p class="MLP_text ParaOverride-1">„To stačí, Molly,“ pravil pan Jaggers a&#160;pokývl na ni lehce hlavou. „Vzbudila jste obdiv, můžete jít.“ Žena odtáhla ruce a&#160;vyšla z&#160;pokoje a&#160;pan Jaggers přenesl karafy z&#160;pomocného stolku na jídelní stůl, nalil si sklenici a&#160;nechal víno kolovat.</p>
			<p class="MLP_text ParaOverride-1">„O&#160;půl desáté, pánové, se musíme rozejít,“ pravil. „Prosím, abyste svého času využili co nejlépe. Rád vás tu všechny vidím. Pane Drummle, připíjím na vaše zdraví.“</p>
			<p class="MLP_text ParaOverride-1">Skrýval-li se za tímto vyvolením Drummla úmysl ho zlákat, aby se ještě víc ukázal, pak se to dokonale podařilo. S&#160;mrzoutskou škodolibostí projevoval Drummle své nevrlé přezírání nás ostatních pořád urážlivěji a&#160;urážlivěji, až byl dočista nesnesitelný.</p>
			<p class="MLP_text ParaOverride-1">Přes všechny ty stupně ho pan Jaggers sledoval stále s&#160;týmž podivným zájmem. Vypadalo to přímo, jako by panu Jaggersovi sloužil za pikantní přílohu, která dodává jeho vínu říz.</p>
			<p class="MLP_text ParaOverride-1">Domnívám se, že jsme v&#160;mladickém nedostatku rozvahy tuze mnoho pili, a&#160;vím, že jsme tuze mnoho mluvili. Obzvlášť nás rozehřál nějaký Drummlův neomalený posměšek v&#160;tom smyslu, že příliš lehkomyslně zacházíme s&#160;penězi. To vedlo k&#160;mé poznámce, pronesené víc se zápalem než s&#160;rozvahou, že to je nehezká řeč od něho, komu Startop sotva před týdnem půjčil v&#160;mé přítomnosti peníze.</p>
			<p class="MLP_text ParaOverride-1">„Chm,“ odsekl Drummle, „však je dostane zpátky.“</p>
			<p class="MLP_text ParaOverride-1">„Nemám v&#160;úmyslu naznačovat, že ne,“ řekl jsem, „ale myslel bych, že by vás to mohlo přimět, abyste si ty špičky o&#160;nás a&#160;našich penězích nechal pro sebe.“</p>
			<p class="MLP_text ParaOverride-1">„<span class="MLP_znak_kurziva_11b">Vy</span> byste myslel!“ utrhl se Drummle. „Ach bože!“</p>
			<p class="MLP_text ParaOverride-1">„Soudím,“ pokračoval jsem s&#160;úmyslem být velmi přísný, „že vy byste nikomu z&#160;nás peníze nepůjčil, kdybychom potřebovali.“</p>
			<p class="MLP_text ParaOverride-1">„To máte pravdu,“ přisvědčil Drummle. „Nepůjčil bych žádnému z&#160;vás ani půlšilink. Nepůjčil bych půlšilink vůbec nikomu.“</p>
			<p class="MLP_text ParaOverride-1">„Řekl bych, že za těchto okolností to je notná špinavost si půjčovat.“</p>
			<p class="MLP_text ParaOverride-1">„<span class="MLP_znak_kurziva_11b">Vy</span> byste řekl,“ opakoval Drummle. „Ach bože!“</p>
			<p class="MLP_text ParaOverride-1">To mě popudilo tak silně&#160;– tím spíš, že jsem viděl, že se nemohu proti jeho nevrlé tupohlavosti nijak prosadit&#160;–, že jsem nedbal Herbertových pokusů mě zarazit a&#160;odpověděl jsem:</p>
			<p class="MLP_text ParaOverride-1">„Poslyšte, pane Drummle, když už jsme u té věci, povím vám, co jsme si říkali tuhle s&#160;Herbertem, když jste si ty peníze půjčoval.“</p>
			<p class="MLP_text ParaOverride-1">„Já nechci vědět, co jste si říkali tuhle s&#160;Herbertem,“ zavrčel Drummle. A&#160;ještě pro sebe tišeji zavrčel, že oba můžeme táhnout k&#160;čertu a&#160;dát se vycpat.</p>
			<p class="MLP_text ParaOverride-1">„Ale přece vám to povím,“ namítl jsem, „ať už to vědět chcete nebo ne. Říkali jsme si, že když jste strkal peníze do kapsy, strašně rád, že jste je dostal, vypadal jste nesmírně pobavený nad tím, jaký je hlupák, že vám je půjčuje.“ </p>
			<p class="MLP_text ParaOverride-1">Drummle se hlasitě rozesmál a&#160;tím, jak proti nám seděl s&#160;rukama v&#160;kapsách a&#160;s&#160;kulatými rameny povytaženými a&#160;smál se nám do očí dál, dával jasně najevo, že to je zcela pravdivé a&#160;že všemi námi opovrhuje jako učiněnými osly.</p>
			<p class="MLP_text ParaOverride-1">Potom se do něho pustil Startop, ovšem s&#160;mnohem větší slušností, než jsem projevil já, a&#160;domlouval mu, aby byl trochu příjemnější. Protože Startop byl živý a&#160;veselý mladík a&#160;Drummle jeho pravý opak, byl Drummle vždycky hotov brát Startopa s&#160;nelibostí jako přímou osobní urážku. Odsekával mu nyní hrubě a&#160;nemotorně a&#160;Startop se pokusil svést hovor na jinou kolej nějakým vtípkem a&#160;všechny nás jím rozesmál. Tento drobný úspěch pohněval Drummla víc než co jiného, takže bez jakékoli pohrůžky nebo výstrahy vytáhl ruce z&#160;kapes, spustil kulatá ramena, zaklel, popadl velkou sklenici a&#160;byl by jí mrštil svému protivníkovi na hlavu, nebýt toho, že se jí náš hostitel zručně zmocnil v&#160;okamžiku, kdy ji Drummle s&#160;tím záměrem zdvihl.</p>
			<p class="MLP_text ParaOverride-1">„Pánové,“ pravil pan Jaggers, když rozvážně postavil sklenici a&#160;za masívní řetízek vytáhl zlaté repetýrky, „s nesmírnou lítostí vám musím oznámit, že je půl desáté.“</p>
			<p class="MLP_text ParaOverride-1">Na ten pokyn jsme se všichni zvedli k&#160;odchodu. Než jsme došli k&#160;domovním dveřím, Startop už vesele nazýval Drummla kamarádem, jako by se bylo nic nestalo. Ale „kamarád“ jevil tak málo ochoty oplácet mu stejnou mincí, že s&#160;ním ani nechtěl jít do Hammersmithu po téže straně cesty; tak jsme je Herbert a&#160;já, kteří jsme zůstali v&#160;městě, viděli odcházet ulicí každého po jiné straně&#160;– Startop šel kus napřed a&#160;Drummle se loudal za ním ve stínu domů podobně, jako měl ve zvyku ploužit se vzadu se svou loďkou.</p>
			<p class="MLP_text ParaOverride-1">Poněvadž dveře nebyly dosud zavřené, napadlo mě, že tam Herberta chviličku nechám a&#160;zaběhnu si ještě na slovíčko ke svému poručníkovi. Zastihl jsem ho v&#160;oblékárně, obklopeného zásobou bot, jak se již pilně činí, aby si nás smyl z&#160;rukou.</p>
			<p class="MLP_text ParaOverride-1">Pověděl jsem mu, že jsem přišel ještě jednou nahoru, abych mu řekl, jak mě to mrzí, že došlo k&#160;nepříjemnosti, která se stala, že mi to doufám nebude mít za zlé.</p>
			<p class="MLP_text ParaOverride-1">„Chm!“ odpověděl, špláchal si ve vodě obličej a&#160;slova cedil mezi kapkami vody. „To nic není, Pipe. Ale ten Pavouk se mi líbí.“</p>
			<p class="MLP_text ParaOverride-1">Vzápětí se obrátil ke mně, otřepával si hlavu, odfukoval a&#160;utíral se do ručníku.</p>
			<p class="MLP_text ParaOverride-1">„Jsem rád, že se vám líbí, pane,“ řekl jsem, „ale mně ne.“</p>
			<p class="MLP_text ParaOverride-1">„Nelíbí, nelíbí,“ schvaloval můj poručník. „Tuze mnoho se s&#160;ním nestýkejte. Vyhýbejte se mu, jak jen můžete. Ale mně se ten chlapík líbí, Pipe; je jeden z&#160;těch pravých. Víte, kdybych byl jasnovidec&#160;–“</p>
			<p class="MLP_text ParaOverride-1">Vyhlédl z&#160;ručníku a&#160;zachytil můj pohled.</p>
			<p class="MLP_text ParaOverride-1">„Jenže já jasnovidec nejsem,“ pravil, sehnul hlavu do půlvěnce ručníku a&#160;dřel si mocně obě uši. „Vy víte, co jsem, viďte? Dobrou noc, Pipe.“</p>
			<p class="MLP_text ParaOverride-1">„Dobrou noc, pane Jaggersi.“</p>
			<p class="MLP_text ParaOverride-1">Asi tak za měsíc po tom vypršela doba Pavoukova pobytu u&#160;pana Pocketa a&#160;k&#160;nesmírné úlevě celého domu, vyjímajíc paní Pocketovou, se odebral domů do rodinné díry.</p>
		</div>
</body>
</html>