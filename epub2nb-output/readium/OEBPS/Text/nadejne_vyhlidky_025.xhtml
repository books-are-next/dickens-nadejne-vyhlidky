<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nadejne_vyhlidky-22</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nadejne_vyhlidky-22" xml:lang="cs-CZ">
		<div class="Z-kladn--textový-r-meček">
			<p id="_idParaDest-21" class="MLP_uroven2_kapitola ParaOverride-1">Kapitola dvacátá první</p>
			<p class="MLP_text_bez1radku ParaOverride-1">Jak jsme tak spolu šli, pokukoval jsem po očku po panu Wemmickovi, abych viděl, jak vypadá na denním světle, a&#160;shledal jsem, že to je suchý člověk trochu sražené postavy a&#160;s&#160;hranatou prkennou tváří, jejíž výraz vypadá, jako by ji kdosi byl nedokonale vydlabal tupým dlátem. Zračilo se v&#160;ní několik známek, jež mohly být důlky, kdyby materiál býval měkčí a&#160;nástroj jemnější, jež však takto byly pouze vruby. Dláto učinilo asi tři nebo čtyři takové pokusy o&#160;okrášlení jeho nosu, ale vzdalo se jich a&#160;ani se nesnažilo je zase uhladit. Podle otřepeného a&#160;ošumělého prádla jsem usoudil, že je starý mládenec, a&#160;zdálo se, že utrpěl hezkou řádku bolestných ztrát, neboť kromě brože, zobrazující dámu a&#160;smuteční vrbu u&#160;náhrobku s&#160;urnou, měl na ruce alespoň čtyři smuteční prsteny. Všiml jsem si také, že se mu na hodinkovém řetízku houpá ještě několik prstenů a&#160;přívěsků, jako by byl vzpomínkami na zesnulé přátele přímo obtížen. Měl jiskrné oči&#160;– malé, bystré a&#160;černé&#160;– a&#160;dlouhé, úzké skvrnité rty. Mohl je mít už tak padesát let.</p>
			<p class="MLP_text ParaOverride-1">„Tak vy jste ještě nikdy předtím v&#160;Londýně nebyl?“ zeptal se mne pan Wemmick.</p>
			<p class="MLP_text ParaOverride-1">„Ne,“ odpověděl jsem.</p>
			<p class="MLP_text ParaOverride-1">„I&#160;já jsem tady byl kdysi nováčkem,“ prohodil pan Wemmick. „Divné, dnes na to pomyslet.“</p>
			<p class="MLP_text ParaOverride-1">„Dnes už ho znáte dobře?“</p>
			<p class="MLP_text ParaOverride-1">„Ovšemže,“ přisvědčil pan Wemmick. „Znám jeho finty.“</p>
			<p class="MLP_text ParaOverride-1">„Je to hrozně zkažené město?“ zeptal jsem se spíš proto, abych něco řekl, než ze zvědavosti.</p>
			<p class="MLP_text ParaOverride-1">„V&#160;Londýně vás můžou ošidit, oloupit i&#160;zavraždit. Ale i&#160;všude jinde je spousta lidí, kteří vám tohle provedou.“</p>
			<p class="MLP_text ParaOverride-1">„Je-li mezi vámi zlá krev,“ podotkl jsem, abych to trochu zmírnil.</p>
			<p class="MLP_text ParaOverride-1">„Chm! Zlá krev, ani nevím,“ opáčil pan Wemmick. „O&#160;zlou krev většinou ani tolik nejde. Udělají to, jen když tím můžou něco získat.“</p>
			<p class="MLP_text ParaOverride-1">„Tím je to horší.“</p>
			<p class="MLP_text ParaOverride-1">„Myslíte?“ podivil se pan Wemmick. „Podle mého to vyjde pořád nastejno.“</p>
			<p class="MLP_text ParaOverride-1">Klobouk měl posazený hodně do týla a&#160;díval se přímo před sebe; kráčel tak pohroužený do sebe, jako by v&#160;ulicích nebylo nic, co by vyžadovalo jeho pozornost. Jeho ústa připomínala tak nápadně štěrbinu poštovní schránky, že mu na nich lpělo mechanické zdání úsměvu. Došli jsme až na samý vršek Holbornu, než jsem poznal, že to je pouhé mechanické zdání a&#160;že se vůbec neusmívá.</p>
			<p class="MLP_text ParaOverride-1">„Víte, kde bydlí pan Matyáš Pocket?“ zeptal jsem se pana Wem­micka.</p>
			<p class="MLP_text ParaOverride-1">„Ano,“ odpověděl a&#160;kývl v&#160;ten směr. „V&#160;Hammersmithu, na západ od Londýna.“</p>
			<p class="MLP_text ParaOverride-1">„Je to daleko?“</p>
			<p class="MLP_text ParaOverride-1">„Nu! Řekněme pět mil.“</p>
			<p class="MLP_text ParaOverride-1">„Znáte ho?“</p>
			<p class="MLP_text ParaOverride-1">„Ale, ale, to je hotový křížový výslech!“ odpověděl pan Wemmick a&#160;podíval se na mne pochvalně. „Ano, znám ho. <span class="MLP_znak_kurziva_11b">Já </span>ho znám!“</p>
			<p class="MLP_text ParaOverride-1">Tón, jímž tato slova pronesl, měl nádech shovívavosti nebo zlehčování, který mě poněkud sklíčil, a&#160;já stále ještě pošilhával bokem po špalku jeho tváře a&#160;pátral po nějaké povzbudivé notě k&#160;tomu textu, když najednou prohlásil, že jsme v&#160;Barnardově dvoře. Mé sklíčenosti toto oznámení nijak neulevilo, poněvadž jsem se domníval, že ten podnik je hotel, vedený panem Barnardem, proti němuž je Modrý kanec v&#160;našem městečku pouhá krčma. Nyní jsem však poznal, že Barnard je nehmotný duch nebo vůbec báchorka a&#160;jeho zájezdní dvůr ta nejšpinavější sbírka zchátralých barabizen, jaká se kdy k&#160;sobě nahloučila v&#160;smrdutý kout jakožto společenský klub kocourů.</p>
			<p class="MLP_text ParaOverride-1">Do té enklávy jsme vstoupili dvířky ve vratech a&#160;chodba v&#160;průjezdu nás vyvrhla na zasmušilé náměstíčko, které mým očím připadalo jako rovina pohřebiště. Zdálo se mi, že na něm jsou nejbědnější stromy, nejbědnější vrabci, nejbědnější kočky a&#160;nejbědnější domy (na počet snad půl tuctu), jaké jsem kdy v&#160;životě viděl. Zdálo se mi, že okna bytů, na které jsou ony domy rozděleny, jeví svými zpuchřelými roletami a&#160;záclonami, potlučenými květináči, rozbitým sklem, práchnivým tlením i&#160;ubohými nouzovými opravami veškeré stupně rozkladu, a&#160;přitom mi z&#160;prázdných pokojů bilo do očí: <span class="MLP_znak_kurziva_11b">K&#160;pronajmutí, K&#160;pronajmutí, K&#160;pronajmutí,</span> jako by sem už vůbec nepřicházeli žádní noví nešťastníci a&#160;jako by postupné sebevraždy nynějších obyvatel a&#160;bohaprázdné pochovávání jejich ostatků do neposvěceného písku pomalu mstivost Barnardovy duše usmiřovaly. Zatuchlý smutek sazí a&#160;kouře halil tento ztracený výtvor Barnardův a&#160;ten si posypal hlavu popelem a&#160;odpykával si trest a&#160;pokání jako pouhé smetiště. Až potud moje čidlo zraku; kdežto zápach trouchnivění i&#160;zápach hniloby a&#160;všechny němé zápachy tlení, jež páchnou v&#160;zanedbávaných podstřeších a&#160;sklepích&#160;– zápach po krysách, myších a&#160;švábech a&#160;k&#160;tomu navíc i&#160;nájemné konírny hned vedle&#160;– se nesměle hlásily mému čichu a&#160;sténaly: „Zkuste Barnardovu směs.“</p>
			<p class="MLP_text ParaOverride-1">Toto uskutečnění první z&#160;mých velkých nadějí mě tak zklamalo, že jsem se zoufale podíval na pana Wemmicka.</p>
			<p class="MLP_text ParaOverride-1">„Baže,“ řekl, mylně si vykládaje můj pohled, „to zákoutí vám připomíná venkov. Mně taky.“</p>
			<p class="MLP_text ParaOverride-1">Zamířil se mnou do jednoho rohu a&#160;vedl mě vzhůru po schodišti&#160;– které mi připadalo, jako by se pozvolna rozpadalo v&#160;piliny, takže jednoho krásného dne hořejší nájemníci vyhlédnou ze dveří a&#160;uvidí, že nemají možnost sejít do přízemí&#160;– do jednoho bytu až v&#160;nejvyšším patře. Na dveřích bylo namalováno <span class="MLP_znak_kurziva_11b">H. Pocket ml.</span> a&#160;na schránce na dopisy visela cedulka: „Přijdu hned.“</p>
			<p class="MLP_text ParaOverride-1">„Asi ho vůbec nenapadlo, že přijdete tak brzy,“ vysvětloval pan Wemmick. „Víc mě už nepotřebujete, že?“</p>
			<p class="MLP_text ParaOverride-1">„Ne, děkuju,“ odpověděl jsem.</p>
			<p class="MLP_text ParaOverride-1">„Protože vedu pokladnu,“ poznamenal pan Wemmick, „je velmi pravděpodobné, že se uvidíme hezky často. Poroučím se.“</p>
			<p class="MLP_text ParaOverride-1">„Poroučím se.“</p>
			<p class="MLP_text ParaOverride-1">Natáhl jsem ruku a&#160;pan Wemmick se na ni zprvu podíval, jako by si myslel, že něco chci. Potom se podíval na mne a&#160;opravil se slovy:</p>
			<p class="MLP_text ParaOverride-1">„Aha, no ovšem! Vy máte ve zvyku podávat ruku, že?“ </p>
			<p class="MLP_text ParaOverride-1">To mě dost zmátlo&#160;– napadlo mě totiž, že to nejspíš musí být v&#160;rozporu s&#160;londýnskou módou&#160;–, ale odpověděl jsem ano.</p>
			<p class="MLP_text ParaOverride-1">„Já si to tak odvykl,“ řekl pan Wemmick,&#160;„leda až na konečnou rozloučenou! Opravdu moc mě těší, že jsme se seznámili. Na shledanou!“</p>
			<p class="MLP_text ParaOverride-1">Když jsme si stiskli ruce a&#160;on odešel, otevřel jsem vysouvací okno na schodišti a&#160;div jsem si vlastnoručně nesrazil hlavu, protože šňůry byly zpuchřelé a&#160;okno sletělo dolů jako nůž gilotiny. Naštěstí spadlo tak rychle, že jsem vůbec nestačil vystrčit hlavu.</p>
			<p class="MLP_text ParaOverride-1">Po tomto šťastném vyváznutí jsem se spokojil mlhavým obrazem Dvora za oknem, povlečeným vrstvou špíny, a&#160;tím, že jsem zkormouceně vyhlížel ven a&#160;říkal si, že lidé Londýn rozhodně přeceňují.</p>
			<p class="MLP_text ParaOverride-1">Představa pana Pocketa mladšího, co to je „hned“, se neshodovala s&#160;mou, protože jsem se z&#160;toho půlhodinového dívání ven div nerozzuřil a&#160;několikrát napsal prstem své jméno do prachu na každé tabulce onoho okna, než jsem zaslechl kroky na schodech. Postupně se přede mnou vynořoval klobouk, hlava, nákrčník, vesta, kalhoty a&#160;boty člena lidské společnosti asi mého stavu. Pod každým paždím měl papírový pytlík a&#160;v&#160;jedné ruce košíček jahod a&#160;sotva popadal dech.</p>
			<p class="MLP_text ParaOverride-1">„Pan Pip?“ zeptal se.</p>
			<p class="MLP_text ParaOverride-1">„Pan Pocket?“ zeptal jsem se já.</p>
			<p class="MLP_text ParaOverride-1">„Jemine!“ zvolal. „Je mi nesmírně líto, ale věděl jsem, že jeden dostavník z&#160;té vaší končiny odjíždí v&#160;poledne, a&#160;myslel jsem, že přijedete tím. Byl jsem vlastně venku kvůli vám&#160;– ne že by to byla nějaká omluva&#160;–, protože jsem myslel, když přijíždíte z&#160;venkova, že by vám třeba po obědě přišlo k&#160;chuti trochu ovoce, a&#160;tak jsem zašel na trh v&#160;Covent Garden, abych dostal dobré.“</p>
			<p class="MLP_text ParaOverride-1">Měl jsem důvod, proč cítit, jako by mi oči chtěly z&#160;důlků vylézt. Nesouvislými slovy jsem mu za jeho pozornost poděkoval a&#160;začal jsem si myslet, že to je sen.</p>
			<p class="MLP_text ParaOverride-1">„Jemine!“ vykřikl pan Pocket mladší. „Ty dveře tolik drhnou!“</p>
			<p class="MLP_text ParaOverride-1">Protože rychle dělal ze svého ovoce povidla tím, jak zápolil s&#160;dveřmi a&#160;nechával přitom pytlíky pod paždím, požádal jsem ho, aby mi je dovolil podržet. S&#160;příjemným úsměvem mi je přenechal a&#160;rval se s&#160;dveřmi, jako by to bylo nějaké divé zvíře. Nakonec povolily tak náhle, že až zavrávoral a&#160;zády vrazil do protějších dveří a&#160;oba jsme se rozesmáli. Ale ještě pořád jsem cítil, jako by mi měly oči vylézt z&#160;důlků, a&#160;že to všechno musí být sen.</p>
			<p class="MLP_text ParaOverride-1">„Pojďte prosím dál,“ řekl pan Pocket mladší. „Dovolte, abych šel napřed. Je to tady trochu holé, ale doufám, že se s&#160;tím do pondělka jakž takž obejdete. Otec si myslel, že přebudete zítřek příjemněji se mnou než s&#160;ním a&#160;že se třebas docela rád půjdete projít po Londýně. To se rozumí, moc rád vám Londýn ukážu. Pokud jde o&#160;naši tabuli, doufám, že ji neshledáte špatnou, protože se o&#160;ni postará zdejší kavárna, a&#160;to (jistě je správné, abych to dodal hned) na vaše útraty, jak nařídil pan Jaggers. A&#160;pokud jde o&#160;náš byt, není rozhodně nijak nádherný, protože já si musím na svůj chléb vydělávat sám a&#160;otec nemá, co by mi dal, a&#160;i kdyby měl, já bych zase nechtěl nic od něho brát. Tohle je náš obývací pokoj&#160;– vidíte, jenom takové židle a&#160;stolky a&#160;koberec a&#160;tak dále, co mohli doma oželet. Za ubrus a&#160;příbory a&#160;slánky nesmíte přičítat zásluhu mně, protože ty jsou objednané kvůli vám z&#160;kavárny. Tohle je moje ložnička&#160;– trochu zatuchlá, ale Barnard už je zatuchlý celý. Tady je vaše ložnice&#160;– nábytek je pouze pro ty dny najatý, ale pevně doufám, že svému účelu vyhoví. Kdybyste cokoli potřeboval, dojdu to opatřit. Byt je zastrčený a&#160;budeme spolu sami, ale myslím, že se nepopereme. Ale jemine, prosím za odpuštění, celou tu dobu držíte to ovoce! Dovolte prosím, abych vám ty pytlíky vzal. Úplně se stydím.“ </p>
			<p class="MLP_text ParaOverride-1">Jak jsem tak stál proti panu Pocketovi mladšímu a&#160;podával mu pytlíky, jeden, druhý, spatřil jsem, jak se mu v&#160;očích ukazuje týž výraz překvapení, jaký jsem věděl, že mám v&#160;očích já, a&#160;vtom uskočil a&#160;vyhrkl:</p>
			<p class="MLP_text ParaOverride-1">„Proboha, vy jste ten chlapec, co slídil v&#160;zahradě!“</p>
			<p class="MLP_text ParaOverride-1">„A&#160;vy,“ opáčil jsem, „jste ten bledý mladý pán!“</p>
		</div>
</body>
</html>