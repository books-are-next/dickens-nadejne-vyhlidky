<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nadejne_vyhlidky-32</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nadejne_vyhlidky-32" xml:lang="cs-CZ">
		<div class="Z-kladn--textový-r-meček">
			<p id="_idParaDest-31" class="MLP_uroven2_kapitola ParaOverride-1">Kapitola třicátá první</p>
			<p class="MLP_text_bez1radku ParaOverride-1">Když jsme přibyli do Dánska, spatřili jsme krále a&#160;královnu oné země, oba vyvýšené ve dvou křeslech na kuchyňský stůl, ani udílejí slyšení. Byla přítomna veškerá dánská šlechta; pozůstávala z&#160;urozeného mládce v&#160;jelenicových faldovačkách po nějakém obřím předkovi, ze vznešeného granda s&#160;ušmudlaným obličejem, který se patrně v&#160;jeseni života povznesl z&#160;lidu, a&#160;z&#160;dánského rytířstva s&#160;hřebínkem ve vlasech, jež v&#160;bílých hedvábných punčochových spodcích působilo celkově ženským dojmem. Můj hřivnou nadaný krajan stál se založenýma rukama chmurně stranou a&#160;já bych si byl přál, aby jeho kadeře a&#160;ofina vypadaly přirozeněji.</p>
			<p class="MLP_text ParaOverride-1">S&#160;rozvíjením děje vycházely najevo rozličné pozoruhodné de­taily. Ukázalo se nejenom, že zesnulý dánský zeměpán trpěl v&#160;hodince svého skonu kašlem, ale že si ho vzal i&#160;s&#160;sebou do hrobu a&#160;s&#160;ním se i&#160;vrátil na svět. Královský přízrak měl rovněž kolem své vladařské hůlky ovinutý záhrobní manuskript, do něhož, jak se očím jevilo, občas nahlížel, a&#160;to ještě ke všemu s&#160;výrazem úzkostlivosti a&#160;se sklonem nalezené místo ztrácet, což obé nasvědčovalo stavu smrtelníka. To právě, soudím, asi vedlo galerii k&#160;tomu, že fantomu radila, aby „vobrátil list!“&#160;– doporučení to, které přijímal s&#160;krajní nelibostí. Taktéž bylo možno tohoto majestátního ducha pozorovat, že ačkoli se vždycky zjevil s&#160;vzezřením, jako by byl bloudil už dlouhý čas a&#160;prošel nezměrnou vzdálenost, očividně vystupoval ze stěny těsně přilehlé. To bylo příčinou, že se jeho hrůzy setkávaly s&#160;posměchem. Královna dánská, dáma velice kyprých forem, ač co do nestoudnosti i&#160;pancéřování nepochybně historicky věrná, měla podle mínění obecenstva na sobě tuze mnoho obojího&#160;– neboť široký pás z&#160;bronzu jí připínal bradu k&#160;diadému (jako by ji ukrutánsky bolely zuby), tajli sešněrovával jiný pás a&#160;jiné obepínaly oba její bicepsy, takže se o&#160;ní nepokrytě mluvilo jako o&#160;tympánu. Urozený jun v&#160;pradědovských botách byl nedůsledný; takřka jedním dechem se uváděl jako zkušený námořník, kočovný herec, hrobník, kněz i&#160;osobnost při dvorním šermířském utkání svrchovaně důležitá, neboť svým cvičeným okem a&#160;bystrým postřehem povolaná, aby se podle jejího dobrozdání posuzovaly nejvytříbenější zásahy. To znenáhla vedlo k&#160;nedostatku shovívavosti vůči němu, ba&#160;– když se prozradilo, že je stavu duchovního a&#160;odmítá vykonat pohřební obřad&#160;– dokonce k&#160;všeobecnému rozhořčení v&#160;podobě pršky ořechů. Posléze Ofelie propadla muzikálnímu šílení tak zdlouhavému, že když si s&#160;postupem času sňala bílý mušelínový závoj, složila ho a&#160;pohřbila, jeden nadurděný divák, který si v&#160;první řadě na galerii už dlouho chladil netrpělivý nos o&#160;železné madlo, hlasitě zavrčel: „Tak, když jsme mrně uložili spát, pojďme večeřet!“ Což, nejmírněji řečeno, se nehodilo.</p>
			<p class="MLP_text ParaOverride-1">Na mého nešťastného krajana se všechny ty příhody vršily s&#160;žertovným účinkem. Kdykoli nadešel čas, aby tento nerozhodný princ nadhodil nějakou otázku nebo vyslovil pochybnost, diváci mu s&#160;tím pomáhali. Například na otázku, je-li ducha důstojnější trpět, jedni zařvali ano a&#160;druzí ne a&#160;jiní, kteří se klonili k&#160;obojímu názoru, radili: „Hoď si panna nebo lev!“, takže vznikla úplná debatní společnost. Jen se otázal, proč se mají takoví tvorové jako on plazit mezi nebem a&#160;zemí, hned ho povzbuzoval hlasitý pokřik: „Slyšte! Slyšte!“ Jakmile se objevil s&#160;punčochou v&#160;nepořádku (kterýžto defekt podle běžného obyčeje znázorňovalo jedno úhledné přehnutí horního okraje, jehož se podle mého domnění vždycky dosahuje sežehlením), rozpředla se na galerii rozprava o&#160;tom, jakou má bledou nohu a&#160;zavinila-li to hrůza, kterou mu nahnal duch. Když vzal do ruky píšťalku&#160;– velmi podobnou krátké černé flétně, na kterou se právě předtím hrálo v&#160;orchestru a&#160;kterou mu podali dveřmi&#160;–, diváci na něm jednomysl­ně žádali, aby zahrál <span class="MLP_znak_kurziva_11b">Vládni, Británie</span>. Když doporučoval herci, aby tolik nešermoval rukama, náš nadurděný muž podotkl: „A&#160;tak to nedělej ani ty&#160;– jsi o&#160;moc horší než on!“ A&#160;s&#160;lítostí dodávám, že při každé té příhodě provázely pana Wopsla výbuchy smíchu.</p>
			<p class="MLP_text ParaOverride-1">Ale nejtrpčí zkoušky ho očekávaly na hřbitově, který vypadal jako pravěký prales s&#160;jakousi bohoslužebnou prádelničkou po jedné straně a&#160;mýtním turniketem na druhé. Jakmile publikum zahlédlo, že turniketem vstupuje pan Wopsle v&#160;řasnatém černém plášti, přátelsky upozornilo hrobníka: „Bacha! Už jde funebrák, jde se podívat, jak ti jde práce od ruky!“ V&#160;konstituční zemi, dbalé zdravotních zásad, je myslím dobře známo, že pan Wopsle absolutně nemohl vrátit lebku na místo, když si nad ní pofilosofoval, aniž si potom otřel prsty o&#160;bílý ubrousek, který vytáhl ze záňadří; ale ani takový neškodný a&#160;nezbytný úkon neprošel bez komentáře: „Číš-ní-ku!“ Přinesení mrtvoly k&#160;pohřbení (v černé bedně s&#160;víkem, které se svezlo a&#160;ukázalo prázdný vnitřek) bylo signálem k&#160;všeobecnému gaudiu, jež ještě značně zvýšil objev, že mezi nosiči je nechvalně známé individuum. Toto veselí provázelo pana Wopsla přes celý jeho zápas s&#160;Laertem na pokraji orchestru a&#160;hrobu a&#160;už nepolevilo, dokud neshodil krále z&#160;kuchyňského stolu a&#160;sám píď po pídi, počínaje od kotníků nahoru, celý neskonal.</p>
			<p class="MLP_text ParaOverride-1">Zpočátku jsme se několikrát chabě pokusili panu Wopslovi zatleskat; ale naše pokusy byly tuze beznadějné, abychom v&#160;nich mohli pokračovat. Zůstali jsme tedy sedět, hluboce jsme s&#160;ním cítili, ale nicméně jsme se smáli od ucha k&#160;uchu. Proti své vůli jsem se od počátku až do konce smál, celá věc byla tak komická; přesto jsem však měl skrytý dojem, že v&#160;páně Wopslově přednesu je něco bezesporu krásného&#160;– obávám se, že ne kvůli starým vzpomínkám, nýbrž proto, že deklamoval velice pomalu, velice truchlivě, s&#160;intonací velice stoupavou a&#160;klesavou a&#160;prostě velice nepodobně jakémukoli způsobu, jímž se kdokoli v&#160;jakýchkoli přirozených okolnostech života nebo smrti kdykoli vyjádřil o&#160;čemkoli. Když tragédie skončila a&#160;diváci pana Wopsla vyvolávali a&#160;vypískávali, řekl jsem Herbertovi: „Pojďme honem, nebo se s&#160;ním ještě srazíme.“</p>
			<p class="MLP_text ParaOverride-1">Pospíšili jsme si dolů, jak jsme mohli nejvíc, ale přesto jsme nebyli ještě dost rychlí. U&#160;dveří stál židovský panáček s&#160;nepřirozeně silnou šmouhou obočí, který zachytil můj pohled, jak jsme mířili ven, a&#160;zeptal se, když jsme došli až k&#160;němu:</p>
			<p class="MLP_text ParaOverride-1">„Pan Pip s&#160;přítelem?“</p>
			<p class="MLP_text ParaOverride-1">Pan Pip s&#160;přítelem doznali svou totožnost.</p>
			<p class="MLP_text ParaOverride-1">„Pana Waldengravera,“ pravil muž, „by těšilo, kdyby měl tu čest.“</p>
			<p class="MLP_text ParaOverride-1">„Pana Waldengravera?“ opakoval jsem&#160;– ale tu mi Herbert pošeptal do ucha: „Asi Wopsla.“</p>
			<p class="MLP_text ParaOverride-1">„Aha!“ řekl jsem. „Ano. Máme jít za vámi?“</p>
			<p class="MLP_text ParaOverride-1">„Pár kroků prosím.“</p>
			<p class="MLP_text ParaOverride-1">Když jsme se octli v&#160;postranní chodbičce, otočil se k&#160;nám a&#160;zeptal se: „Co myslíte, jak vypadal?&#160;– Já ho strojil.“ </p>
			<p class="MLP_text ParaOverride-1">Nevím, jak vypadal, leda snad jako pohřební zřízenec&#160;– přikrášlený velkým dánským sluncem či hvězdou, která mu na modré stužce visela kolem krku a&#160;dodávala mu vzhled člověka pojištěného u&#160;nějaké neobyčejné protipožární pojišťovny. Ale odpověděl jsem, že vypadal velmi hezky.</p>
			<p class="MLP_text ParaOverride-1">„Jak přišel ke hrobu,“ hovořil náš průvodce, „to se v&#160;tom plášti vyjímal prima. Ale jak jsem to viděl z&#160;postranní kulisy, připadalo mi, že když spatřil toho ducha v&#160;královnině komnatě, mohl líp uplatnit punčochy.“</p>
			<p class="MLP_text ParaOverride-1">Skromně jsem přisvědčil a&#160;všichni tři jsme špinavými lítacími dvířky vpadli do jakési horké bedny hned za nimi. Tam se pan Wopsle zbavoval svého dánského hávu a&#160;bylo tam právě tolik místa, že jsme ho mohli vidět, jen když jsme se dívali jeden druhému přes rameno a&#160;drželi ty dveře či víko od bedny dokořán otevřené.</p>
			<p class="MLP_text ParaOverride-1">„Pánové,“ pravil pan Wopsle, „jsem hrdý, že vás tu vidím. Jak doufám, pane Pipe, jistě mi prominete, že jsem pro vás poslal. Oblažilo mě to štěstí, že jsem vás znával již v&#160;dřívější době, a&#160;dráma mělo odjakživa právo, jež bylo odjakživa uznáváno, na lidi vznešené a&#160;mohovité.“</p>
			<p class="MLP_text ParaOverride-1">Mezitím se pan Waldengraver, celý zbrocený potem, pokoušel vysoukat ze své princovské smuteční černě.</p>
			<p class="MLP_text ParaOverride-1">„Svlíknou si punčochy, pane Waldengraver,“ řekl vlastník onoho artiklu, „nebo jim prasknou. A&#160;jak jim prasknou, praskne jim pěta­třicet šilinků. Lepším párem jaktěživo nepoctili ani Shakespeara. Seděj pěkně klidně na židli a&#160;nechaj to na mně.“ S&#160;těmi slovy si klekl na zem a&#160;začal stahovat svou oběť, která by byla i&#160;s&#160;židlí určitě udělala přemet dozadu, když povolila první punčocha, nebýt toho, že tam vůbec nebylo místo, kam padnout.</p>
			<p class="MLP_text ParaOverride-1">Až do té chvíle jsem se bál promluvit jediné slovo o&#160;hře. </p>
			<p class="MLP_text ParaOverride-1">Nyní však k&#160;nám pan Waldengraver samolibě vzhlédl a&#160;zeptal se:</p>
			<p class="MLP_text ParaOverride-1">„Pánové, jak se vám zpředu zdálo, že to jde?“</p>
			<p class="MLP_text ParaOverride-1">Zezadu se ozval Herbert (a zároveň mě šťouchl): „Kapitálně.“ Odpověděl jsem tedy: „Kapitálně.“</p>
			<p class="MLP_text ParaOverride-1">„Jak se vám líbil můj přednes té úlohy, pánové?“ tázal se pan Waldengraver skorem (ne-li docela) blahosklonně.</p>
			<p class="MLP_text ParaOverride-1">Herbert řekl zezadu (a opět mě šťouchl): „Hutný a&#160;krevnatý.“ I&#160;já tedy prohlásil směle, jako bych to byl vynašel já a&#160;musel na tom s&#160;prominutím trvat: „Hutný a&#160;krevnatý.“</p>
			<p class="MLP_text ParaOverride-1">„Vaše aprobace mě těší, pánové,“ pravil pan Waldengraver s&#160;výrazem důstojenství přes to, že byl právě přiražený ke zdi a&#160;musel se vší silou držet sedadla židle.</p>
			<p class="MLP_text ParaOverride-1">„Ale já jim povím jedno, pane Waldengraver,“ vmísil se do hovoru muž na kolenou, „v čem jsou se svým přednesem vedle. Dávaj pozor! Nic nedbám, kdo snad tvrdí opak; já jim to povím. Jsou se svým přednesem Hamleta vedle, když se postavěj s&#160;nohama do profilu. Poslední Hamlet, co jsem ho strojil, dělal ve svém přednesu při zkoušce tu samou chybu, než jsem ho přemluvil, aby si na každou holeň nalepil velkou červenou nálepku, a&#160;potom jsem při té zkoušce (byla to poslední) šel dopředu, pane, do parteru až hezky dozadu, a&#160;kdykoli ho jeho přednes otočil do profilu, vždycky jsem na něj zavolal: ‚Nevidím žádné nálepky!‘ A&#160;večír pak byl jeho přednes něco úchvatného!“</p>
			<p class="MLP_text ParaOverride-1">Pan Waldengraver se na mne usmál, jako by mi říkal: „Věrný služebník&#160;– přehlížím jeho bláhovost,“ a&#160;potom pravil nahlas: „Moje pojetí je pro zdejší diváky tuze klasické a&#160;myšlenkově hluboké&#160;– ale oni k&#160;tomu dorostou, oni k&#160;tomu dorostou.“</p>
			<p class="MLP_text ParaOverride-1">Herbert a&#160;já jsme potvrdili společně: „Ovšemže, není pochyby, oni k&#160;tomu dorostou.“</p>
			<p class="MLP_text ParaOverride-1">„Pozorovali jste, pánové,“ pokračoval pan Waldengraver, „že na galerii byl člověk, který se snažil obřad&#160;– chci říci představení&#160;– pošpinit posměchem?“</p>
			<p class="MLP_text ParaOverride-1">Podle jsme odpověděli, že se vskutku trochu rozpomínáme, že jsme si takového muže všimli. Já ještě dodal:</p>
			<p class="MLP_text ParaOverride-1">„Byl bezpochyby opilý.“</p>
			<p class="MLP_text ParaOverride-1">„Ale kde, co vás vede, pane,“ řekl pan Wopsle, „opilý nebyl. Na to už dohlédne jeho zaměstnavatel, pane. Jeho zaměstnavatel mu nedovolí, aby se opil.“</p>
			<p class="MLP_text ParaOverride-1">„Vy znáte jeho zaměstnavatele?“ zeptal jsem se.</p>
			<p class="MLP_text ParaOverride-1">Pan Wopsle zavřel oči a&#160;opět je otevřel; oba ty úkony provedl velice pomalu. „Museli jste pozorovat, pánové,“ pravil, „nevědomého a&#160;křiklavého osla s&#160;chraplavým hlasem a&#160;s&#160;obličejem plným nízké zloby, který odříkával&#160;– nechci říci ‚hrál‘&#160;– roli (smím-li použít francouzského výrazu) Klaudia, krále dánského. To je jeho zaměstnavatel, pánové. Taková je naše profese!“</p>
			<p class="MLP_text ParaOverride-1">Nevěděl jsem sice úplně jasně, byl-li bych pana Wopsla litoval víc, kdyby propadl zoufalství, ale litoval jsem ho i&#160;v&#160;tomto stavu takovou měrou, že jsem využil příležitosti, kdy se otočil, aby si nechal připnout šle&#160;– což nás vystrčilo ze dveří&#160;–, a&#160;zeptal jsem se Herberta, co by říkal, kdybychom ho pozvali k&#160;nám domů na večeři. Herbert odpověděl, že podle jeho názoru by to byla šetrná pozornost; proto jsem ho pozval a&#160;pan Wopsle, zabalený až po uši, šel s&#160;námi do Barnardova dvora a&#160;my se činili, seč jsme byli, abychom ho povyrazili, a&#160;on seděl až do dvou hodin ráno a&#160;znovu přetřásal svůj úspěch a&#160;rozvíjel další plány. Nepamatuji se již podrobně, jaké vlastně byly, ale povšechně si vzpomínám, že se chystal začít se vzkříšením dramatu k&#160;novému rozkvětu a&#160;skončit s&#160;jeho úplným zničením, neboť jeho skon je zanechá dočista osiřelé a&#160;bez jakékoli čáky nebo naděje.</p>
			<p class="MLP_text ParaOverride-1">Zbědovaný jsem si šel nakonec lehnout a&#160;zbědovaný jsem myslel na Estellu a&#160;zbědovaný jsem snil o&#160;tom, že všechny moje nadějné vyhlídky smazal jeden škrt a&#160;já že musím podat ruku k&#160;manželskému svazku Herbertově Kláře nebo hrát Hamleta s&#160;duchem slečny Havishamové před dvaceti tisíci diváky, ačkoli neznám z&#160;úlohy ani dvacet slov.</p>
		</div>
</body>
</html>