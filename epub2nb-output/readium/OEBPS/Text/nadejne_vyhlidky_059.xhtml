<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nadejne_vyhlidky-56</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nadejne_vyhlidky-56" xml:lang="cs-CZ">
		<div class="Z-kladn--textový-r-meček">
			<p id="_idParaDest-55" class="MLP_uroven2_kapitola ParaOverride-1">Kapitola padesátá pátá</p>
			<p class="MLP_text_bez1radku ParaOverride-1">Druhý den ho přivedli před policejní soud a&#160;byli by ho ihned odevzdali porotnímu soudu, nebýt toho, že bylo nutné napřed obeslat jednoho bývalého dozorce z&#160;vězeňské lodi, odkud kdysi uprchl, aby potvrdil jeho totožnost. Nikdo o&#160;ní nepochyboval; ale Compeyson, který ji hodlal přísežně dosvědčit, se převaloval mrtvý na vlnách a&#160;stalo se, že v&#160;té době v&#160;Londýně náhodou nebyl žádný vězeňský dozorce, který by mohl žádané svědectví podat. Hned ráno po nočním příjezdu jsem zašel rovnou k&#160;panu Jaggersovi do jeho soukromého bytu, abych si zajistil jeho pomoc, a&#160;pan Jaggers v&#160;zájmu vězně nechtěl nic připustit. Byla to prostě jediná možnost, neboť mi řekl, že až předvedou svědka, musí být případ v&#160;pěti minutách vyřízený a&#160;že žádná moc na světě nemůže zabránit, aby věc nedopadla v&#160;náš neprospěch.</p>
			<p class="MLP_text ParaOverride-1">Oznámil jsem panu Jaggersovi, že mám v&#160;úmyslu ponechat Magwitche v&#160;nevědomosti o&#160;osudu jeho jmění. Pan Jaggers mě huboval a&#160;zlobil se na mne, že jsem si je nechal „proklouznout mezi prsty“, a&#160;pravil, že musíme co nejdříve sepsat žádost a&#160;rozhodně se pokusit z&#160;něho zachránit aspoň něco. Ale netajil přede mnou, že ačkoli snad je mnoho případů, kdy soud na propadnutí jmění netrvá, v&#160;našem případě není okolností, které by jej mezi podobné případy zařadily. To jsem velmi dobře chápal. Nebyl jsem s&#160;tím psancem příbuzný ani mě s&#160;ním nepojilo žádné uznatelné pouto; před svým zatčením nepřipojil podpis k&#160;žádnému písemnému prohlášení ani pořízení v&#160;můj prospěch, a&#160;učinit něco takového nyní by bylo marné. Neměl jsem žádný nárok a&#160;s&#160;konečnou platností jsem se rozhodl, a&#160;napotom jsem už vždycky v&#160;tom rozhodnutí také vytrval, že si nebudu kalit duši beznadějnou námahou a&#160;pokusy nějaký nárok prokázat.</p>
			<p class="MLP_text ParaOverride-1">Jak se zdálo, byl důvod k&#160;domněnce, že utopený udavač doufal v&#160;nějakou odměnu z&#160;tohoto propadlého jmění a&#160;že nabyl jistých přesných vědomostí o&#160;Magwitchových poměrech. Když našli jeho mrtvolu, odplavenou mnoho mil od dějiště jeho smrti a&#160;tak strašlivě znetvořenou, že ji bylo možno poznat jedině podle obsahu kapes, dosud byly čitelné poznámky, složené v&#160;pouzdře, které nosil při sobě. Mezi nimi bylo jméno jednoho bankovního závodu v&#160;Novém Jižním Walesu, kde ležela určitá suma peněz, a&#160;bližší popis jistých pozemků značné hodnoty. Oba ty údaje byly také na seznamu, jejž Magwitch za pobytu ve vězení dal panu Jaggersovi jakožto soupis majetku, o&#160;kterém předpokládal, že ho zdědím. Jeho nevědomost mu nakonec posloužila, chudákovi; nikdy nezapochyboval, že by za pomoci pana Jaggerse moje dědictví nebylo úplně jisté.</p>
			<p class="MLP_text ParaOverride-1">Po třídenním odkladu, který si korunní prokuratura vyžádala k&#160;předvedení svědka z&#160;vězeňské lodi, se svědek skutečně dostavil a&#160;hladký případ doplnil. Odevzdali Magwitche porotnímu soudu do pořadí příštího zasedacího období, jež mělo začít za měsíc.</p>
			<p class="MLP_text ParaOverride-1">V&#160;této temné době mého života se jednou večer Herbert vrátil domů náramně skleslý a&#160;řekl:</p>
			<p class="MLP_text ParaOverride-1">„Můj milý Händle, bojím se, že vás brzy budu muset opustit.“ Protože mě na to jeho společník už připravil, byl jsem méně překvapený, než Herbert čekal.</p>
			<p class="MLP_text ParaOverride-1">„Připravíme se o&#160;krásnou příležitost, jestli odložím svůj odjezd do Káhiry, a&#160;strašně moc se bojím, že musím jet, Händle, zrovna když mě nejvíc potřebujete.“</p>
			<p class="MLP_text ParaOverride-1">„Budu vás potřebovat vždycky, Herberte, protože vás vždycky budu mít nade všechno rád&#160;– ale moje nynější potřeba není o&#160;nic naléhavější než kdy jindy.“</p>
			<p class="MLP_text ParaOverride-1">„Budete tak sám.“</p>
			<p class="MLP_text ParaOverride-1">„Nemám dost kdy na tohle myslet,“ odpověděl jsem. „Víte, že plnou délku povoleného času trávím vždycky s&#160;ním a&#160;že bych u&#160;něho byl celý den, kdybych mohl. A&#160;když od něho přijdu, víte, že jsem myšlenkami u&#160;něho.“</p>
			<p class="MLP_text ParaOverride-1">Hrozná situace, do které se dostal, byla pro nás oba tak děsivá, že jasnějšími slovy jsme o&#160;ní mluvit nemohli.</p>
			<p class="MLP_text ParaOverride-1">„Milý kamaráde,“ řekl Herbert, „nechť blízká vyhlídka na naše rozloučení&#160;– je totiž opravdu velmi blízká&#160;– mi je omluvou, že vás obtěžuju otázkou, která se týká vaší osoby. Myslel jste už na svou budoucnost?“</p>
			<p class="MLP_text ParaOverride-1">„Ne, protože jsem se bál na jakoukoli budoucnost pomyslet.“</p>
			<p class="MLP_text ParaOverride-1">„Ale vaší budoucnosti nemůžeme nedbat&#160;– a&#160;vlastně, můj milý, přemilý Händle, my jí nedbat nesmíme. Byl bych rád, kdybyste se jí teď věnoval, aspoň pokud jde o&#160;pár přátelských slov se mnou.“</p>
			<p class="MLP_text ParaOverride-1">„Dobrá,“ přikývl jsem.</p>
			<p class="MLP_text ParaOverride-1">„V&#160;té naší pobočce, Händle, potřebujeme nějakého&#160;–“</p>
			<p class="MLP_text ParaOverride-1">Viděl jsem, že jeho takt se vyhýbá pravému slovu, a&#160;dopověděl jsem tedy: „Nějakého písaře.“</p>
			<p class="MLP_text ParaOverride-1">„Nějakého písaře. A&#160;není vůbec nepravděpodobné, doufám, že by se mohl vypracovat (jako se vypracoval jeden váš známý písař) na společníka. Nuže, Händle&#160;– zkrátka, milý kamaráde, šel byste ke mně?“</p>
			<p class="MLP_text ParaOverride-1">Bylo něco kouzelně srdečného a&#160;půvabného v&#160;tom, jak po pronesení slov „nuže, Händle“, jako by to byl vážný začátek nějaké zlověstné obchodní preambule, náhle toho tónu zanechal, napřáhl ke mně svou poctivou ruku a&#160;promluvil jako školák.</p>
			<p class="MLP_text ParaOverride-1">„Hovořili jsme o&#160;tom s&#160;Klárou donekonečna, znovu a&#160;zas,“ pokračoval Herbert, „a právě dnes večer mě ta holčička drahá se slzami v&#160;očích prosila, abych vám pověděl, že kdybyste chtěl bydlet u&#160;nás, až budeme spolu, vynasnaží se prý ze všech sil, abyste byl šťastný a&#160;aby přítele svého manžela přesvědčila, že je i&#160;jejím přítelem. Vedlo by se nám tak krásně, Händle!“</p>
			<p class="MLP_text ParaOverride-1">Poděkoval jsem upřímně jí a&#160;poděkoval jsem upřímně jemu, ale řekl jsem, že ještě nemohu vědět určitě, půjdu-li k&#160;němu, jak mi tak laskavě nabízí. Za prvé je moje mysl prozatím tuze zaujatá, aby byla schopna ten problém jasně vnímat. Za druhé&#160;– Ano! Za druhé v&#160;mých myšlenkách váhavě dřímalo něco, co vyjde najevo téměř až na samém konci tohoto nezávažného vyprávění.</p>
			<p class="MLP_text ParaOverride-1">„Ale kdybyste myslel, Herberte, že byste mohl, aniž nějak uškodíte svému obchodu, nechat tuhle otázku na kratší dobu otevřenou&#160;–“</p>
			<p class="MLP_text ParaOverride-1">„Na jakoukoli dobu,“ zvolal Herbert. „Půl roku, rok!“</p>
			<p class="MLP_text ParaOverride-1">„Tak dlouho ani ne,“ řekl jsem. „Nanejvýš tak dva tři měsíce myslím.“</p>
			<p class="MLP_text ParaOverride-1">Herbert měl nevýslovnou radost, když jsme si na tuto úmluvu potřásli rukou, a&#160;pravil, že teď si může dodat odvahy, aby mi oznámil, že podle jeho domnění musí odjet již koncem toho týdne.</p>
			<p class="MLP_text ParaOverride-1">„A&#160;co Klára?“ zeptal jsem se.</p>
			<p class="MLP_text ParaOverride-1">„Ta holčička drahá,“ odpověděl Herbert, „setrvá oddaně u&#160;otce tak dlouho, dokud on vydrží; ale nevydrží dlouho. Paní Whimplová mi svěřila, že to s&#160;ním zaručeně jde ke konci.“</p>
			<p class="MLP_text ParaOverride-1">„Nechci mluvit necitelně,“ prohodil jsem, „ale nemůže udělat nic lepšího než odejít.“</p>
			<p class="MLP_text ParaOverride-1">„Obávám se, že tohle se musí přiznat,“ řekl Herbert, „a potom se vrátím pro svou drahou holčičku a&#160;moje drahá holčička a&#160;já zajdeme v&#160;tichosti do nejbližšího kostela. Jen pomyslete, milý Händle! Ta dušinka zlatá nepochází z&#160;žádné významné rodiny a&#160;nikdy se nepodívala do šlechtického almanachu a&#160;o&#160;svém dědečkovi nemá ani ponětí. Co to je za štěstí pro syna mé matky!“</p>
			<p class="MLP_text ParaOverride-1">Ještě týž týden v&#160;sobotu jsem se rozloučil s&#160;Herbertem&#160;– plným velkolepých nadějí, ale smutným a&#160;lítostivým, že mě opouští&#160;–, když už seděl na jednom z&#160;poštovních dostavníků, odjíždějících do námořního přístavu. Našel jsem si kavárnu, abych mohl Kláře napsat pár řádek a&#160;sdělit jí, že odjel a&#160;že jí po mně posílá mnoho a&#160;mnoho srdečných pozdravů, a&#160;potom jsem zamířil ke svému opuštěnému domovu&#160;– zasluhoval-li si to jméno ještě vůbec, neboť nyní to již pro mne domov nebyl a&#160;já neměl domov nikde.</p>
			<p class="MLP_text ParaOverride-1">Na schodech jsem se srazil s&#160;Wemmickem, který právě scházel dolů, když si předtím bez úspěchu otloukal kotníky o&#160;moje dveře. Neviděl jsem ho samotného už od tragického konce našeho pokusu o&#160;útěk, a&#160;teď přišel, co osoba soukromá a&#160;přátelská, aby mi řekl pár slov na vysvětlenou stran onoho nezdaru.</p>
			<p class="MLP_text ParaOverride-1">„Zemřelý Compeyson,“ začal Wemmick, „se krůček za krůčkem dostal až ke kořenům polovičky té běžné procedury zrovna vyřizované a&#160;právě z&#160;řečí některých jeho lidí, co byli v&#160;nesnázích (někteří jeho lidé byli totiž v&#160;nesnázích pořád), jsem slyšel to, co jsem slyšel. Měl jsem uši ustavičně protřepané, i&#160;když jsem dělal, že je mám zacpané, až jsem slyšel, že je pryč, a&#160;tu se mi zdálo, že by to mohla být nejvhodnější chvíle to zkusit. Teď můžu jenom soudit, že k&#160;jeho politice, jako náramně mazaného chytráka, patřilo i&#160;notoricky klamat své vlastní pomahače. Doufám, že mi to nemáte za zlé, pane Pipe? Jistě jsem se z&#160;celého srdce snažil vám posloužit.“</p>
			<p class="MLP_text ParaOverride-1">„To vím stejně jistě, Wemmicku, jako to můžete vědět vy, a&#160;děkuju vám co nejvřeleji za všechen váš zájem a&#160;přátelství.“</p>
			<p class="MLP_text ParaOverride-1">„Děkuju vám, moc a&#160;moc vám děkuju. Je to zlá věc,“ pravil Wem­mick a&#160;škrábal se na hlavě, „a ujišťuju vás, že už dlouho mě nic tak nezkříslo. Mám na zřeteli tu oběť tolika mobilního majetku. Ach, ach!“</p>
			<p class="MLP_text ParaOverride-1">„Já, Wemmicku, zase myslím na ubohého vlastníka toho majetku.“</p>
			<p class="MLP_text ParaOverride-1">„Ano, samozřejmě,“ přikývl Wemmick. „Nemůže ovšem být námitek proti tomu, že vám ho je líto, a&#160;já sám bych přidal pětilibrovou bankovku, abych ho z&#160;toho dostal. Ale mám na zřeteli především tohle. Protože zemřelý Compeyson nad ním měl tu výhodu, že předem věděl o&#160;jeho návratu, a&#160;protože si tak pevně umínil vyrovnat si s&#160;ním účty, nemyslím, že by se byl dal zachránit. Kdežto ten mobilní majetek se určitě zachránit dal. To je ten rozdíl mezi tím majetkem a&#160;vlastníkem, chápete?“</p>
			<p class="MLP_text ParaOverride-1">Pozval jsem Wemmicka, aby šel se mnou nahoru a&#160;posilnil se sklenkou grogu, dřív než se vydá do Walworthu. Wemmick pozvání přijal, a&#160;mezitímco popíjel svou mírnou dávku, projevil náhle značný nepokoj a&#160;bez jakéhokoli podnětu, který by k&#160;tomu vedl, se zeptal:</p>
			<p class="MLP_text ParaOverride-1">„Co tomu říkáte, pane Pipe, že mám v&#160;úmyslu vzít si v&#160;pondělí volno?“</p>
			<p class="MLP_text ParaOverride-1">„Nu, podle mého jste asi nic takového neudělal posledních dvanáct měsíců.“</p>
			<p class="MLP_text ParaOverride-1">„To spíš posledních dvanáct let,“ opravil mě Wemmick. „Ano. Hodlám si vzít volno. A&#160;víc než to; hodlám jít na procházku. A&#160;víc než to; hodlám vás pozvat, abyste se šel projít se mnou.“</p>
			<p class="MLP_text ParaOverride-1">Už jsem se chtěl omluvit, že jsem právě tu dobu špatný společník, ale Wemmick mě předešel.</p>
			<p class="MLP_text ParaOverride-1">„Vím o&#160;vašem zaneprázdnění,“ řekl, „a vím, že nejste ve své míře, pane Pipe. Ale kdybyste mi <span class="MLP_znak_kurziva_11b">mohl</span> vyhovět, pokládal bych to za laskavost. Není to dlouhá procházka a&#160;je časná. Řekněme, že by vám zabrala čas (i se snídaní po cestě) od osmi do dvanácti. Nemohl byste se trošku vynasnažit a&#160;zařídit si to?“</p>
			<p class="MLP_text ParaOverride-1">Udělal pro mne v&#160;rozličných případech už tolik, že tohle byla velmi nepatrná maličkost, abych mu nevyhověl. Řekl jsem, že bych si to mohl zařídit&#160;– že si to zařídím&#160;–, a&#160;on měl z&#160;mého svolení takovou ukrutnou radost, že jsem měl radost sám. Na jeho výslovnou žádost jsem mu potvrdil, že v&#160;pondělí ráno v&#160;půl deváté pro něho přijdu do Hradu, a&#160;s&#160;tím jsme se do té doby rozešli.</p>
			<p class="MLP_text ParaOverride-1">Přesně v&#160;hodinu, kterou jsem mu potvrdil, jsem v&#160;pondělí ráno zazvonil u&#160;hradní branky a&#160;přišel mi otevřít sám Wemmick; připadalo mi, že vyhlíží upjatěji než obvykle a&#160;že má nějaký elegantnější klobouk. Uvnitř stály nachystané dvě sklenice mléka s&#160;rumem a&#160;dva suchary. Děda se asi musel vyštrachat s&#160;kuropěním, protože když jsem letmo nahlédl do hloubi jeho ložnice, všiml jsem si, že jeho postel je prázdná.</p>
			<p class="MLP_text ParaOverride-1">Jakmile jsme si mlékem s&#160;rumem a&#160;sucharem dodali sil a&#160;chystali se po absolvování této sportovní přípravy vyrazit na procházku, nemálo mě překvapilo, když jsem viděl, že si Wemmick bere rybářský prut a&#160;přehazuje si ho přes rameno.</p>
			<p class="MLP_text ParaOverride-1">„Co to, přece nejdeme na ryby!“ namítl jsem.</p>
			<p class="MLP_text ParaOverride-1">„Ne,“ odpověděl Wemmick, „ale já s&#160;ním rád chodím.“</p>
			<p class="MLP_text ParaOverride-1">Připadalo mi to divné; ale neříkal jsem nic a&#160;vydali jsme se na cestu. Kráčeli jsme směrem ke Camberwellské louce, a&#160;když jsme se octli v&#160;její blízkosti, Wemmick zničehonic zvolal:</p>
			<p class="MLP_text ParaOverride-1">„Podí-vejme! Tady je kostel!“</p>
			<p class="MLP_text ParaOverride-1">Na tom nebylo nic tuze překvapujícího; ale opět mě nemálo překvapilo, když navrhl, jako by ho k&#160;tomu ponoukl skvělý nápad: „Co kdybychom šli dovnitř?“</p>
			<p class="MLP_text ParaOverride-1">Šli jsme tedy dovnitř, Wemmick nechal rybářský prut v&#160;chrámové předsíni, a&#160;potom jsme se rozhlíželi po kostele. Přitom se Wemmick hrabal v&#160;kapsách u&#160;kabátu a&#160;vybaloval v&#160;nich něco z&#160;papíru.</p>
			<p class="MLP_text ParaOverride-1">„Podí-vejme!“ řekl. „Tady jsou rukavice! Co kdybychom si je natáhli?“</p>
			<p class="MLP_text ParaOverride-1">Protože ty rukavice byly bílé glazé a&#160;protože poštovní schránka se zatím roztáhla na nejdelší možnou míru, pojal jsem nyní silné podezření. V&#160;jistotu je zesílilo to, že jsem postranním vchodem spatřil vcházet Dědu, provázejícího dámu.</p>
			<p class="MLP_text ParaOverride-1">„Podí-vejme!“ řekl Wemmick. „Tady je slečna Skiffinsová! Co kdybychom se vzali?“</p>
			<p class="MLP_text ParaOverride-1">Tato rozšafná panna byla oděna jako jindy krom toho, že nyní se právě zabývala zaměňováním svých obvyklých zelených kozinkových rukavic bílými. Taktéž Děda se zaměstnával přípravou k&#160;podobné oběti na oltář Hymenův. Ale starý pán se ve snaze natáhnout si rukavice setkával s&#160;potížemi tak velkými, že Wemmick uznal za nezbytné opřít ho zády o&#160;sloup a&#160;potom si sám stoupnout za sloup a&#160;vší mocí za ně táhnout, přičemž mým úkolem bylo držet starého pána kolem pasu, aby mohl klást přiměřený a&#160;stálý odpor. Zásluhou tohoto důmyslného vynálezu jsme mu natáhli rukavice hladce jedna radost.</p>
			<p class="MLP_text ParaOverride-1">Potom se objevil kostelník s&#160;knězem a&#160;patřičně nás u&#160;oné osudové přepážky rozestavil. Slyšel jsem Wemmicka, jak věren svému nápadu předstírat, jako by se to všechno dělo úplně bez příprav, sám k&#160;sobě si potichu říká, když před začátkem obřadu něco vytáhl z&#160;kapsičky u&#160;vesty: „Podívejme! Tady je prsten!“</p>
			<p class="MLP_text ParaOverride-1">Vystupoval jsem v&#160;úloze ženichova svědka či mládence a&#160;maličká zvadlá uvaděčka do lavic v&#160;čepci měkkém jako pro miminko se tvářila, že je nejdůvěrnější přítelkyní slečny Skiffiinsové. Odpovědný úkol odevzdání nevěsty ženichovi připadl Dědovi, což vedlo k&#160;tomu, že jsme kněze neúmyslně pohoršili, a&#160;stalo se to takto. Když se ptal: „Kdo vyvdává tuto ženu za tohoto muže?“, tu starý pán, který neměl ani ponětí, ke které fázi obřadu jsme zatím dospěli, prostě stál a&#160;nejvýš líbezně se usmíval na desatero přikázání. Tu kněz opakoval ještě jednou: „KDO vyvdává tuto ženu za tohoto muže?“ A&#160;poněvadž starý pán ještě stále setrvával ve stavu svrchované úctyhodné nevědomosti, vykřikl ženich svým obvyklým hlasem: „No tak, Dědoušku, přece víte: kdo vyvdává?“ Na to Děda, dříve než řekl, že ji vyvdává on, s&#160;náramnou čiperností odpověděl synovi: „Dobře, Jene, dobře, hochu!“ Tu se pak kněz odmlčel tak zasmušile, že jsem na chviličku už měl pochybnosti, dojde-li vůbec toho dne svatební obřad svého konce.</p>
			<p class="MLP_text ParaOverride-1">Svého konce však došel, a&#160;když jsme vycházeli z&#160;kostela, odklopil Wemmick víko z&#160;křtitelnice a&#160;hodil do ní své bílé rukavice a&#160;víko zase přiklopil. Paní Wemmicková, pamětlivější budoucnosti, si schovala své bílé rukavičky do pompadúrky a&#160;opět si navlékla zelené.</p>
			<p class="MLP_text ParaOverride-1">„A&#160;<span class="MLP_znak_kurziva_11b">teď</span><span class="CharOverride-1">,</span> pane Pipe,“ zvolal Wemmick a&#160;vítězoslavně si hodil přes rameno rybářský prut, když jsme vyšli, „mi dovolte, abych se vás zeptal, jestli by si někdo pomyslel, že tohle je veselka!“</p>
			<p class="MLP_text ParaOverride-1">Snídani objednali předem v&#160;příjemné hospůdce na mírném svahu za loukou, asi tak míli cesty od kostela; a&#160;v&#160;salónku byl i&#160;stolní kulečník pro případ, že bychom si po slavnostním obřadu přáli rozptýlit myšlenky. Bylo roztomilé pozorovat, že si paní Wemmicková již neodvíjí Wemmickovu paži, když přilnula k&#160;její postavě, nýbrž jak sedí v&#160;křesle s&#160;vysokým opěradlem těsně u&#160;zdi jako nějaké violoncello v&#160;pouzdře a&#160;přijímá objetí asi stejně, jako by je přijímal onen libozvučný nástroj.</p>
			<p class="MLP_text ParaOverride-1">Připravili nám výbornou snídani, a&#160;když kdokoli něco na stole odmítal, Wemmick vždycky řekl: „Dodáno podle smlouvy, víme? Nic se toho nebojte!“ Připil jsem novomanželům, připil jsem Dědovi, připil jsem Hradu, při loučení jsem políbil nevěstu a&#160;snažil jsem se být tak příjemný, jak jsem dovedl.</p>
			<p class="MLP_text ParaOverride-1">Wemmick mě šel doprovodit až dolů ke dveřím a&#160;znovu jsem si s&#160;ním tiskl ruku a&#160;blahopřál mu.</p>
			<p class="MLP_text ParaOverride-1">„Děkuju vám!“ odvětil mi Wemmick a&#160;mnul si ruce. „Ta vám dovede pěstovat drůbež, to si nedovedete vůbec představit. Dostanete nějaká vajíčka a&#160;pak posoudíte sám. Jářku, pane Pipe!“ zavolal mě zpátky a&#160;potom ztlumil hlas. „Tohle je prosím venkoncem walworthská záležitost.“</p>
			<p class="MLP_text ParaOverride-1">„Rozumím,“ přisvědčil jsem. „V&#160;Malé Britské o&#160;tom ani slůvko.“</p>
			<p class="MLP_text ParaOverride-1">Wemmick přikývl. „Po tom, jak jste se podřekl onehdy, ať pan Jaggers o&#160;tomhle raděj nic neví. Mohl by si ještě myslet, že mi měkne mozek, nebo bůhvíco všechno.“</p>
		</div>
</body>
</html>