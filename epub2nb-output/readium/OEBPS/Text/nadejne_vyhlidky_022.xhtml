<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nadejne_vyhlidky-19</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nadejne_vyhlidky-19" xml:lang="cs-CZ">
		<div class="Z-kladn--textový-r-meček">
			<p id="_idParaDest-18" class="MLP_uroven2_kapitola ParaOverride-1">Kapitola osmnáctá</p>
			<p class="MLP_text_bez1radku ParaOverride-1">Bylo to ve čtvrtém roce mého učení u&#160;Joea, a&#160;bylo to v&#160;sobotu večer. Kolem ohně u&#160;Tří veselých bárkařů seděl hlouček vesničanů a&#160;pozorně naslouchal panu Wopslovi, kterak předčítá z&#160;novin. Jedním z&#160;toho hloučku jsem byl já.</p>
			<p class="MLP_text ParaOverride-1">Byla spáchána vražda, těšící se širokému zájmu veřejnosti, a&#160;pan Wopsle se brodil v&#160;krvi až po krk. Pásl se na každém odporném přívlastku v&#160;jejím popise a&#160;ztotožňoval se s&#160;každým svědkem při soudním vyšetřování. Chabě sténal: „To je můj konec!“ jako oběť a&#160;zvířecky řval: „Já tě zřídím!“ jako vrah. Lékařský posudek podal s&#160;přiléhavým napodobením našeho místního doktora a&#160;jako stařičký mýtný, který slyšel rány, se třásl a&#160;kvičel měrou tak vysloveně para­lytickou, že až vnukal pochybnosti, je-li ten svědek vůbec duševně způsobilý. Z&#160;vyšetřujícího soudce se v&#160;rukou páně Wopslových stal Timon Athénský, ze soudního sluhy Coriolanus. Bavil se znamenitě a&#160;bavili jsme se všichni s&#160;ním a&#160;měli jsme báječně příjemnou chvíli. V&#160;takovém libém rozpoložení mysli jsme došli až k&#160;výroku poroty, že jde o&#160;záměrnou vraždu.</p>
			<p class="MLP_text ParaOverride-1">Teprve tehdy a&#160;nikoli dříve jsem si všiml, že přes opěradlo lavice proti mně se naklání nějaký cizí pán a&#160;přihlíží. V&#160;obličeji měl výraz pohrdání, a&#160;jak pozoroval hlouček našich tváří, okusoval si ze strany velký ukazováček.</p>
			<p class="MLP_text ParaOverride-1">„Nu,“ promluvil cizinec na pana Wopsla, když předčítání skončilo, „nepochybuji, že jste si to všechno vykombinoval k&#160;plné osobní spokojenosti, že?“</p>
			<p class="MLP_text ParaOverride-1">Každý sebou škubl a&#160;vzhlédl, jako by to byl promluvil sám vrah. Díval se po všech chladně a&#160;posměšně.</p>
			<p class="MLP_text ParaOverride-1">„Vinen, samozřejmě, že?“ pokračoval. „Ven s&#160;tím! Rychle!“</p>
			<p class="MLP_text ParaOverride-1">„Ačkoli nemám čest vás znát, pane,“ opáčil pan Wopsle, „ano, říkám vinen.“ Tu jsme si všichni dodali odvahy a&#160;sborovým zabručením jsme projevili souhlas.</p>
			<p class="MLP_text ParaOverride-1">„Já vím, říkáte,“ pravil cizinec. „Věděl jsem, že to řeknete. Povídal jsem vám to. Ale teď vám položím jednu otázku. Víte, nebo nevíte, že anglický zákon pokládá každého člověka za nevinného, dokud se mu jeho vina neprokáže&#160;– ne-pro-ká-že?“</p>
			<p class="MLP_text ParaOverride-1">„Pane,“ rozběhl se pan Wopsle k&#160;odpovědi, „jako rodilý Angličan jsem&#160;–“</p>
			<p class="MLP_text ParaOverride-1">„Rychle!“ přerušil ho cizinec, okusuje si ukazováček jemu před nosem. „Neuhýbejte té otázce. Buď to víte, nebo to nevíte. Co z&#160;toho bude?“</p>
			<p class="MLP_text ParaOverride-1">Měl hlavu nachýlenou ke straně i&#160;celý trup nachýlený ke straně a&#160;v&#160;zastrašujícím vyslýchavém postoji bodal ukazováčkem proti panu Wopslovi&#160;– takřka jako by označoval výslovně jeho&#160;–, než si začal prst znovu okusovat.</p>
			<p class="MLP_text ParaOverride-1">„Nu?“ pravil. „Víte to, nebo nevíte?“</p>
			<p class="MLP_text ParaOverride-1">„Ovšem, že to vím,“ odpověděl pan Wopsle.</p>
			<p class="MLP_text ParaOverride-1">„Ovšem, že to víte. Proč jste to tedy neřekl hned? A&#160;teď vám položím jinou otázku,“ zmocnil se pana Wopsla, jako kdyby na něho měl právo. „Víte&#160;– víte, že žádný z&#160;těch svědků nebyl dosud podroben křížovému výslechu?“</p>
			<p class="MLP_text ParaOverride-1">Pan Wopsle se rozbíhal: „Mohu říci pouze tolik&#160;–,“ když vtom ho cizinec zarazil.</p>
			<p class="MLP_text ParaOverride-1">„Jakže? Vy tu otázku nezodpovíte ano nebo ne? Nu, zkusím to s&#160;vámi ještě jednou.“ Opět proti němu bodl ukazováčkem. „Dávejte pozor. Jste si vědom, nebo si nejste vědom, že žádný z&#160;těch svědků nebyl dosud podroben křížovému výslechu? Rychle, chci na vás jen jediné slovo. Ano, nebo ne?“</p>
			<p class="MLP_text ParaOverride-1">Pan Wopsle váhal a&#160;všichni jsme začali ze svého mínění o&#160;něm značně slevovat.</p>
			<p class="MLP_text ParaOverride-1">„Rychle!“ naléhal cizinec. „Já vám pomohu. Sice si pomoci nezasloužíte, ale pomohu vám. Podívejte se na ty noviny, co držíte v&#160;ruce. Co to je?“</p>
			<p class="MLP_text ParaOverride-1">„Co to je?“ opakoval pan Wopsle a&#160;velmi rozpačitě je okukoval.</p>
			<p class="MLP_text ParaOverride-1">„Je to,“ pokračoval cizinec svým nejpichlavějším a&#160;nejpodezíravějším tónem, „ta tiskovina, z&#160;které jste právě četl?“</p>
			<p class="MLP_text ParaOverride-1">„Beze vší pochyby.“</p>
			<p class="MLP_text ParaOverride-1">„Beze vší pochyby. Nuže, nahlédněte do těch novin a&#160;povězte mi, uvádějí-li jasně, že uvězněný výslovně prohlásil, že si na radu svých právních zástupců vyhrazuje posečkat s&#160;celou výpovědí až k&#160;obhajobě?“</p>
			<p class="MLP_text ParaOverride-1">„To jsem právě četl,“ namítl pan Wopsle.</p>
			<p class="MLP_text ParaOverride-1">„Na tom nezáleží, pane, co jste právě četl, prosím. Neptám se vás, co jste právě četl. Je-li vám libo, můžete si číst třebas Otčenáš po­zpátku&#160;– a&#160;možná že jste to třeba už někdy dřív dokázal. Nahlédněte do novin. Ne, ne, ne, příteli&#160;– nikoli na začátek článku&#160;– víte to přece sám&#160;–, ale ke konci, ke konci.“ (Všichni jsme si začali o&#160;panu Wopslovi myslet, že je samá vytáčka.) „Nuže? Našel jste to?“</p>
			<p class="MLP_text ParaOverride-1">„Tady to je,“ řekl pan Wopsle.</p>
			<p class="MLP_text ParaOverride-1">„Nu, přečtěte si tedy pořádně ty řádky a&#160;povězte mi, uvádějí-li jasně, že uvězněný výslovně prohlásil, že si na radu svých právních zástupců vyhrazuje posečkat s&#160;celou výpovědí až k&#160;obhajobě? Rychle! Rozumíte tomu tak?“ </p>
			<p class="MLP_text ParaOverride-1">Pan Wopsle odvětil: „Tak ta slova přesně neznějí.“</p>
			<p class="MLP_text ParaOverride-1">„Přesně neznějí!“ opakoval pán zatrpkle. „Znamenají v&#160;podstatě přesně totéž?“</p>
			<p class="MLP_text ParaOverride-1">„Ano,“ přisvědčil pan Wopsle.</p>
			<p class="MLP_text ParaOverride-1">„Ano,“ opakoval cizinec a&#160;s&#160;pravou rukou nataženou k&#160;svědku Wopslovi se rozhlédl po ostatní společnosti kolem. „A&#160;teď se vás táži, co říkáte svědomí tohoto muže, který s&#160;oněmi řádky před očima může složit hlavu na polštář potom, když prohlásil svého bližního za vinna, ač ten nebyl vyslechnut?“</p>
			<p class="MLP_text ParaOverride-1">Všichni jsme začínali pana Wopsla podezírat, že není člověk, za jakého jsme ho považovali, a&#160;že to je počátek jeho odhalení.</p>
			<p class="MLP_text ParaOverride-1">„A&#160;pomněte, že týž muž,“ pokračoval pán a&#160;důrazně bodal ukazováčkem proti panu Wopslovi, „týž muž může být obeslán za porotce právě k&#160;tomuto přelíčení, a&#160;prohřešiv se tak těžce proti svému svědomí, vrátí se třebas do lůna rodiny a&#160;složí hlavu klidně na polštář potom, když po zralé úvaze složil přísahu, že bude poctivě a&#160;spravedlivě rozsuzovat při vedenou mezi nejjasnějším králem, panovníkem naším svrchovaným, a&#160;mezi vězněm na lavici obžalovaných a&#160;že podle svědectví vydá spravedlivý výrok, k&#160;tomu mu dopomáhej Bůh!“</p>
			<p class="MLP_text ParaOverride-1">Všichni jsme cítili hluboké přesvědčení, že nešťastný Wopsle zašel tuze daleko, a&#160;že by se měl na té bohaprázdné životní cestě raději zarazit, dokud je ještě čas.</p>
			<p class="MLP_text ParaOverride-1">S&#160;výrazem autority, o&#160;níž nelze vůbec pochybovat, a&#160;s&#160;chováním, jež napovídalo znalost něčeho tajného o&#160;nás všech, co by každého jednotlivce načisto zničilo, kdyby si zamanul to odhalit, odstoupil cizí pán od zadní stěny opěradla, přešel do prostoru mezi oběma lavicemi před krbem a&#160;tam zůstal stát s&#160;levou rukou v&#160;kapse a&#160;na pravé si okusoval ukazováček.</p>
			<p class="MLP_text ParaOverride-1">„Podle informací, kterých se mi dostalo,“ pravil a&#160;rozhlížel se po nás pohledem, pod nímž jsme se tetelili strachy, „mám důvod se domnívat, že mezi vámi je kovář jménem Josef&#160;– nebo Joe&#160;– Gargery. Kde je ten muž?“</p>
			<p class="MLP_text ParaOverride-1">„Ten muž je tuhle,“ přihlásil se Joe.</p>
			<p class="MLP_text ParaOverride-1">Cizí pán mu pokynul, aby vstal z&#160;lavice, a&#160;Joe k&#160;němu přistoupil.</p>
			<p class="MLP_text ParaOverride-1">„Máte učně,“ pokračoval cizinec, „obecně známého pod jménem Pip? Je tady?“</p>
			<p class="MLP_text ParaOverride-1">„Tady jsem!“ ozval jsem se.</p>
			<p class="MLP_text ParaOverride-1">Cizinec mě nepoznával, ale já v&#160;něm poznával pána, kterého jsem potkal na schodech při své druhé návštěvě u&#160;slečny Havishamové. Poznal jsem ho hned v&#160;okamžiku, kdy jsem ho spatřil dívat se přes opěradlo lavice, a&#160;nyní, když jsem stál proti němu a&#160;on měl ruku na mém rameni, znovu jsem si po řadě ověřil všechny jednotlivosti, jeho velkou hlavu, snědou pleť, hluboko vsazené oči, huňaté černé obočí, tlustý hodinkový řetízek, silné černé tečky po vousech a&#160;licousech, ba dokonce i&#160;ten pach voňavého mýdla na jeho velké ruce.</p>
			<p class="MLP_text ParaOverride-1">„Rád bych si s&#160;vámi dvěma pohovořil v&#160;soukromí,“ řekl, když se mne dost naprohlížel. „Bude to chvíli trvat. Snad nejlíp, abychom zašli k&#160;vám domů. Nerad bych vám předem naznačoval obsah svého sdělení zde&#160;– vy si z&#160;něho později svým přátelům svěříte tak mnoho nebo tak málo, jak vám bude libo&#160;–, to už pak není moje věc.“</p>
			<p class="MLP_text ParaOverride-1">Uprostřed užaslého mlčení jsme potom my tři vykročili ze dveří Veselých bárkařů a&#160;za užaslého mlčení jsme kráčeli domů. Cestou se cizí pán občas díval po mně a&#160;občas si okusoval ze strany prst. Když jsme se blížili k&#160;domovu, Joe v&#160;jakémsi nejasném uvědomění, že jde o&#160;důležitou a&#160;obřadnou událost, šel napřed a&#160;otevřel hlavní dveře. Náš rozhovor se konal v&#160;parádním pokoji, který mdle osvětlovala jediná svíčka.</p>
			<p class="MLP_text ParaOverride-1">Rozmluva začala tím, že cizí pán se posadil ke stolu, přitáhl si k&#160;sobě svíčku a&#160;prohlížel si nějaké poznámky v&#160;zápisníku. Potom se zahleděl kolem svíčky pátravě do tmy na Joea a&#160;na mne, aby se ujistil, kde jsme kdo, schoval zase zápisník a&#160;odstrčil svíčku kousek stranou.</p>
			<p class="MLP_text ParaOverride-1">„Moje jméno,“ pravil, „je Jaggers a&#160;jsem advokát v&#160;Londýně. Jsem osobnost značně známá. Mám s&#160;vámi projednat neobvyklou záležitost a&#160;začnu vysvětlením, že nejsem strůjcem té věci. Kdybych býval žádán o&#160;radu, nebyl bych nyní zde. Ale nebyl jsem žádán, a&#160;proto mne zde vidíte. Co jako důvěrný zprostředkovatel jiné osoby vykonat musím, to vykonám. Nic méně, nic více.“</p>
			<p class="MLP_text ParaOverride-1">Když shledal, že nás z&#160;místa, kde sedí, dost dobře nevidí, vstal a&#160;přehodil jednu nohu přes lenoch židle a&#160;podepřel se o&#160;ni, takže jednu nohu měl na sedadle židle a&#160;jednou stál na zemi.</p>
			<p class="MLP_text ParaOverride-1">„Nuže, Josefe Gargery, tlumočím vám nabídku, která vás má zbavit tohoto mladíka, vašeho učně. Nenamítal byste nic proti tomu, abyste ho na jeho žádost a&#160;pro jeho dobro propustil ze smlouvy? Nechtěl byste za takové propuštění nic?“</p>
			<p class="MLP_text ParaOverride-1">„Bůh uchovej, abych chtěl něco za to, že nebudu Pipovi stát v&#160;cestě,“ odpověděl Joe vyjeveně.</p>
			<p class="MLP_text ParaOverride-1">„Bůh uchovej je sice zbožná řeč, ale nikoli k&#160;věci,“ namítl pan Jaggers. „Otázka zní: Chtěl byste za to něco? Chcete za to něco?“</p>
			<p class="MLP_text ParaOverride-1">„Odpověď zní,“ opáčil Joe drsně, „ne!“</p>
			<p class="MLP_text ParaOverride-1">Připadlo mi, že se pan Jaggers podíval na Joea, jako by ho pro tu jeho nezištnost považoval za hlupáka. Ale příliš jsem se zmítal mezi bezdechou zvědavostí a&#160;podivením, abych si tím byl jist.</p>
			<p class="MLP_text ParaOverride-1">„Výborně,“ pravil pan Jaggers. „Mějte na paměti doznání, které jste právě učinil, a&#160;nepokoušejte se od něho za chvíli ustoupit.“</p>
			<p class="MLP_text ParaOverride-1">„Kdo se chce pokoušet?“ vyjel Joe.</p>
			<p class="MLP_text ParaOverride-1">„O&#160;nikom neříkám, že to chce. Držíte si psa?“</p>
			<p class="MLP_text ParaOverride-1">„Baže, držím.“</p>
			<p class="MLP_text ParaOverride-1">„Pamatujte si tedy, že Štěk je dobrý pes, ale Chňap že je lepší. Pamatujte si to, ano?“ opakoval pan Jaggers, zavřel oči a&#160;pokývl na Joea hlavou, jako by mu něco odpouštěl. „Nuže, abychom se vrátili k&#160;tomu mladíkovi zde. A&#160;sdělení, které vám mám podat, je, že má NADĚJNÉ VYHLÍDKY.“ </p>
			<p class="MLP_text ParaOverride-1">Joe i&#160;já jsme zalapali po dechu a&#160;podívali se po sobě. </p>
			<p class="MLP_text ParaOverride-1">„Mám příkaz mu oznámit,“ pravil pan Jaggers a&#160;bodl do strany po mně, „že zdědí slušný majetek. Dále, že si nynější vlastník tohoto majetku přeje, aby hoch byl ihned vyveden ze svého nynějšího životního prostředí i&#160;zdejšího kraje a&#160;aby byl vychován jako pán&#160;– slovem, jako mladík s&#160;nadějnými vyhlídkami.“</p>
			<p class="MLP_text ParaOverride-1">Můj sen se splnil; střízlivá skutečnost předstihla všechnu mou divokou fantazii&#160;– slečna Havishamová hodlá založit mé štěstí ve velkém měřítku.</p>
			<p class="MLP_text ParaOverride-1">„Nuže, pane Pipe,“ pokračoval advokát, „s ostatním, co mi ještě zbývá říci, se tedy obracím k&#160;vám. Za prvé musíte vzít na vědomí, že osoba, od níž přijímám své příkazy, požaduje, abyste provždycky užíval jména Pip. Nebudete mít myslím námitek proti tomu, že vaše nadějné vyhlídky váže tato snadná podmínka. Máte-li však nějakou námitku, pak nyní je čas, abyste ji uvedl.“</p>
			<p class="MLP_text ParaOverride-1">Srdce mi tlouklo tak rychle a&#160;v&#160;uších mi hučelo tak silně, že jsem stěží dokázal vykoktat, že námitek nemám.</p>
			<p class="MLP_text ParaOverride-1">„To bych si myslel, že ne! A&#160;za druhé, pane Pipe, musíte vzít na vědomí, že jméno osoby, která je vaším štědrým dobrodincem, zůstane hlubokým tajemstvím, dokud se oné osobě samé nezlíbí je vyjevit. Jsem zmocněn oznámit, že úmyslem dotyčné osoby je vyjevit své jméno ústně přímo vám. Kdy nebo kde onen úmysl uskuteční, nemohu říci&#160;– nemůže to říci nikdo. Může to trvat třeba kolik let. Dále musíte vzít jasně na vědomí, že máte s&#160;největším důrazem zakázáno při veškerých případných stycích, které se mnou budete mít, jakkoli se v&#160;tomto směru vyptávat nebo jakkoli narážet nebo poukazovat, byť sebevzdáleněji, na kteroukolivěk osobu jakožto na osobu dotyčnou. Chováte-li ve svém nitru nějaké tušení, ponechte si toto tušení ve svém nitru. Jaké jsou důvody tohoto zákazu, to se podstaty netýká ani v&#160;nejmenším; mohou to být důvody svrchovaně pádné a&#160;závažné, nebo mohou být i&#160;pouhý vrtoch. Není vaší věcí, abyste po tom pátral. Ta podmínka je dána. Její přijetí i&#160;závazné zachovávání z&#160;vaší strany je jedinou zbývající výhradou, kterou s&#160;vámi mám projednat na přání osoby, od níž přijímám své příkazy a&#160;za niž nejsem nijak jinak odpovědný. Ona osoba je osobou, od níž pocházejí vaše vyhlídky, a&#160;toto tajemství zná jedině ona osoba a&#160;já. Není to opět žádná příliš nesnadná podmínka, aby zatížila tak vysoce příznivou změnu osudu; ale máte-li proti tomu nějakou námitku, pak nyní je čas, abyste ji uvedl. Nuže, vyslovte se!“</p>
			<p class="MLP_text ParaOverride-1">Ještě jednou jsem vykoktal, že žádnou námitku nemám.</p>
			<p class="MLP_text ParaOverride-1">„To bych si myslel, že ne! A&#160;tím jsem, pane Pipe, s&#160;výčtem výhrad skončil.“ Třebaže mi říkal „pane Pipe“ a&#160;začal si mne i&#160;trochu jako předcházet, dosud se nemohl oprostit od jistého výrazu zastrašujícího podezírání a&#160;ještě stále chvílemi přivíral mezi řečí oči a&#160;bodal proti mně ukazováčkem, asi jako by chtěl vyjádřit, že o&#160;mně ví všechno možné, co mi je k&#160;necti, jen kdyby se mu zlíbilo to vyjevit. „Dále nám zbývají k&#160;projednání již jen pouhé podrobnosti. Musíte vědět, že ačkoli jsem použil výrazu ‚vyhlídky‘ víc než jednou, nejste obdařen pouze vyhlídkami. K&#160;mým rukám byla již složena peněžní částka bohatě postačující k&#160;tomu, aby se vám dostalo patřičného vzdělání i&#160;živobytí. Považujte mne laskavě za svého poručníka. Ó,“&#160;–&#160;to proto, že jsem se mu chystal děkovat,&#160;„říkám vám hned zde, že jsem za své služby placen, jinak bych je nekonal. Předpokládá se, že se vám v&#160;souladu s&#160;vaším změněným postavením musí dostat lepšího vzdělání a&#160;že si uvědomíte důležitost i&#160;nutnost toho, abyste této výhodné příležitosti využil ihned.“</p>
			<p class="MLP_text ParaOverride-1">Poznamenal jsem, že po tom jsem odjakživa toužil.</p>
			<p class="MLP_text ParaOverride-1">„Nezáleží na tom, po čem jste odjakživa toužil, pane Pipe,“ opáčil. „Držte se věci. Postačí, toužíte-li po tom nyní. Znamená vaše odpověď, že jste ochoten nechat se svěřit péči nějakého vhodného soukromého učitele? Je tomu tak?“</p>
			<p class="MLP_text ParaOverride-1">Vykoktal jsem, že ano, že je tomu tak.</p>
			<p class="MLP_text ParaOverride-1">„Dobře. Nuže, mám přihlížet k&#160;vašim náklonnostem. Nepokládám to sice za moudré, abyste věděl, ale takový je už můj svěřený úkol. Slyšel jste někdy o&#160;nějakém učiteli, kterého byste měl raději než jiného?“</p>
			<p class="MLP_text ParaOverride-1">Nikdy jsem neslyšel o&#160;žádném učiteli než o&#160;Biddy a&#160;o&#160;pratetě pana Wopsla; odpověděl jsem tedy na tuto otázku záporně.</p>
			<p class="MLP_text ParaOverride-1">„Existuje jeden učitel, kterého do jisté míry znám a&#160;který by se k&#160;tomu účelu mohl myslím hodit,“ pravil pan Jaggers. „Nedoporučuji vám ho – mějte na paměti, poněvadž nedoporučuji nikdy nikoho. Pán, o&#160;němž hovořím, je jistý pan Matyáš Pocket.“</p>
			<p class="MLP_text ParaOverride-1">Á! Okamžitě jsem se toho jména chytil. Příbuzný slečny Havishamové. Ten Matyáš, co o&#160;něm mluvili paní a&#160;pan Kamila. Ten Matyáš, jehož místo mělo být v&#160;hlavách slečny Havishamové, až bude mrtvá ležet ve svých svatebních šatech na svatebním stole.</p>
			<p class="MLP_text ParaOverride-1">„Vy to jméno znáte?“ obrátil se pan Jaggers s&#160;pronikavým pohledem na mne a&#160;potom se zavřenýma očima čekal na mou odpověď.</p>
			<p class="MLP_text ParaOverride-1">Moje odpověď zněla, že jsem to jméno už slyšel.</p>
			<p class="MLP_text ParaOverride-1">„Aha!“ pronesl. „Vy jste to jméno už slyšel! Ale otázka je, co tomu říkáte?“</p>
			<p class="MLP_text ParaOverride-1">Řekl jsem, nebo jsem se alespoň snažil říci, že mu jsem opravdu vděčný za jeho doporučení&#160;–</p>
			<p class="MLP_text ParaOverride-1">„Nikoli, můj mladý příteli!“ přerušil mne a&#160;velmi zvolna vrtěl svou velkou hlavou. „Upamatujte se!“</p>
			<p class="MLP_text ParaOverride-1">Protože jsem se neupamatoval, začal jsem znovu, že mu jsem opravdu vděčný za jeho doporučení&#160;–</p>
			<p class="MLP_text ParaOverride-1">„Nikoli, můj mladý příteli,“ přerušil mne, vrtěl hlavou a&#160;mračil se i&#160;usmíval zároveň, „ne, ne, ne, vedete si výtečně, ale nic s&#160;tím nesvedete. Jste tuze mlád, abyste mě tímhle usadil. Doporučení není to pravé slovo, pane Pipe. Zkuste jiné.“</p>
			<p class="MLP_text ParaOverride-1">Abych se opravil, řekl jsem, že mu jsem opravdu vděčný za jeho zmínku o&#160;panu Matyáši Pocketovi –</p>
			<p class="MLP_text ParaOverride-1">„To je už správnější!“ zvolal pan Jaggers.</p>
			<p class="MLP_text ParaOverride-1">– a&#160;(dodal jsem) že to velmi rád s&#160;tím pánem zkusím. </p>
			<p class="MLP_text ParaOverride-1">„Dobře. Nejlíp, když to s&#160;ním zkusíte přímo v&#160;jeho domě. Cesta bude pro vás připravena a&#160;dříve se můžete seznámit s&#160;jeho synem, který je v&#160;Londýně. Kdy přijedete do Londýna?“</p>
			<p class="MLP_text ParaOverride-1">Odpověděl jsem (když jsem se podíval na Joea, který stál bez hnutí a&#160;přihlížel), že myslím, že bych mohl jet hned.</p>
			<p class="MLP_text ParaOverride-1">„Napřed,“ pravil pan Jaggers, „byste si měl opatřit nějaké nové šaty, ve kterých byste jel, a&#160;neměly by to být šaty do práce. Řekněme ode dneška za týden. Budete potřebovat nějaké peníze. Mám vám tady nechat dvacet zlatých?“</p>
			<p class="MLP_text ParaOverride-1">Se svrchovaným klidem vytáhl dlouhou tobolku a&#160;odpočítal peníze na stůl a&#160;přistrčil je na druhou stranu ke mně. To bylo poprvé, co sundal nohu ze sedadla. Když přistrčil peníze přes stůl, posadil se obkročmo na židli, pohupoval tobolkou a&#160;měřil si Joea.</p>
			<p class="MLP_text ParaOverride-1">„Nuže, Josefe Gargery? Vypadáte ohromený.“</p>
			<p class="MLP_text ParaOverride-1">„To jsem!“ odpověděl Joe tónem velmi rozhodným.</p>
			<p class="MLP_text ParaOverride-1">„Bylo ujednáno, že pro sebe nechcete nic, pamatujete se?“</p>
			<p class="MLP_text ParaOverride-1">„Tak bylo ujednáno,“ potvrdil Joe. „A&#160;tak ujednáno je. A&#160;tak ujednáno to zvostane jednou provždycky.“</p>
			<p class="MLP_text ParaOverride-1">„Ale co,“ pravil pan Jaggers a&#160;pohupoval tobolkou, „co kdybych měl příkaz nabídnout vám jako náhradu nějaký dar?“</p>
			<p class="MLP_text ParaOverride-1">„Jako náhradu za co?“ zeptal se důrazně Joe.</p>
			<p class="MLP_text ParaOverride-1">„Za ztrátu jeho služeb.“</p>
			<p class="MLP_text ParaOverride-1">Joe mi položil ruku na rameno s&#160;dotykem žensky něžným. Od té doby jsem si ho pro jeho sílu spojenou s&#160;jemností často v&#160;myšlenkách ztotožňoval s&#160;parním bucharem, který dokáže rozdrtit člověka i&#160;zase naklepnout vaječnou skořápku. „Pipovi budiž tak ze srdce přáno,“ řekl Joe, „jak to žádnýma slovama nemůžu vypovědít, jen ať beze všeho nechá služby a&#160;jde si ke cti a&#160;ke štěstí. Ale jestli si myslíte, že mi jako peníze můžou vynahradit ztrátu toho děťátka&#160;– co přišlo ke mně do kovárny&#160;– a&#160;odjakživa nejlepšího kamaráda pod sluncem&#160;–!“</p>
			<p class="MLP_text ParaOverride-1">Ach, můj drahý, hodný Joe, kterého jsem byl tak ochotný opustit a&#160;ke kterému jsem byl tak nevděčný, opět tě vidím s&#160;tou tvou svalnatou kovářskou paží a&#160;jak se ti ta široká hruď dme a&#160;hlas ti zajíkavě zmírá! Ach, můj drahý, hodný, věrný, něžný Joe, to láskyplné chvění tvé ruky na mém rameni cítím dnes jako něco tak posvátného, jako kdyby to býval šum křídla andělova!</p>
			<p class="MLP_text ParaOverride-1">Ale tenkrát jsem Joeovi dodával odvahy. Ztrácel jsem se v&#160;bludišti svého budoucího štěstí a&#160;nemohl jsem najít cestičky, které jsme vyšlapali spolu. Prosil jsem Joea, aby se utěšil, byli jsme přece (jak řekl on) odjakživa nejlepší kamarádi a&#160;(jak jsem řekl já) budeme jimi provždycky. Joe si vrtal volnou pěstí v&#160;očích, jako by si je chtěl sám vydloubnout, ale nepromluvil už jediné slovo.</p>
			<p class="MLP_text ParaOverride-1">Pan Jaggers tomu všemu přihlížel jako člověk, který v&#160;Joeovi vidí vesnického blázna a&#160;ve mně jeho opatrovníka. Přestal pohupovat tobolkou, a&#160;když výjev skončil, začal ji potěžkávat v&#160;ruce a&#160;promluvil:</p>
			<p class="MLP_text ParaOverride-1">„Nuže, Josefe Gargery, upozorňuji vás, že toto je vaše poslední příležitost. Neznám žádnou polovičatost. Hodláte-li přijmout dar, který jsem pověřen vám nabídnout, vyslovte se a&#160;je váš. Jestliže naproti tomu chcete říci&#160;–“ Tu ho zarazil Joe tím, že se k&#160;jeho velkému úžasu začal z&#160;ničeho nic kolem něho točit se všemi známkami odhodlání k&#160;sveřepému boxerskému utkání.</p>
			<p class="MLP_text ParaOverride-1">„Čímžto jako chci říct,“ zvolal Joe, „že jestli mě jako chcete v&#160;mém vlastním domě dráždit a&#160;štvát jako zvíře, tak dost a&#160;ven! Čímžto jako chci říct, že jako jestli jste muž, tak si to pojďte rozdat! Čímžto jako chci říct, že co říkám, to taky jako chci říct a&#160;za tím taky stojím a&#160;s&#160;tím taky padám!“</p>
			<p class="MLP_text ParaOverride-1">Odtáhl jsem Joea stranou a&#160;vzápětí se dal zase usmířit; pouze mi pravil, a&#160;to s&#160;omlouvavou vlídností a&#160;jako zdvořilou námitku a&#160;stížnost komukoli, koho by se to náhodou týkalo, že se ve své vlastním domě prostě nenechá dráždit a&#160;štvát jako zvíře. Když se Joe předtím tak chystal, pan Jaggers vstal a&#160;ustoupil ke dveřím. Nyní nejevil ani nejmenší chuť popojít zase blíž k&#160;nám, nýbrž pronesl svých pár slov na rozloučenou ode dveří. Zněla takto:</p>
			<p class="MLP_text ParaOverride-1">„Nuže, pane Pipe, myslím, že čím dřív odejdete odtud&#160;– jelikož z&#160;vás má být uhlazený pán&#160;–, tím lépe. Zůstaňme při tom, že to bude ode dneška za týden, a&#160;do té doby dostanete mou direktivu. Na dostavníkové stanici v&#160;Londýně si můžete najmout drožku a&#160;přijet rovnou ke mně. Rozumějte, že neprojevuji žádné mínění, ať už takové nebo takové, o&#160;úkolu, jehož se podjímám. Jsem placen za to, že se ho podjímám, a&#160;proto tak činím. Nuže, jednou provždycky tomu tak rozumějte!“</p>
			<p class="MLP_text ParaOverride-1">Bodal prstem po nás obou a&#160;myslím, že by byl ještě pokračoval, nebýt toho, že podle všeho pokládal Joea za nebezpečného, a&#160;proto odešel.</p>
			<p class="MLP_text ParaOverride-1">Něco mě napadlo a&#160;přimělo mě to, abych za ním běžel, když už byl na cestě k&#160;Veselým bárkařům, kde nechal stát najatý povoz.</p>
			<p class="MLP_text ParaOverride-1">„Prosím vás, odpusťte, pane Jaggersi.“</p>
			<p class="MLP_text ParaOverride-1">„Hoho,“ otočil se s&#160;otázkou, „copak je?“</p>
			<p class="MLP_text ParaOverride-1">„Chci jednat ve všem správně, pane Jaggersi, a&#160;držet se vašich příkazů, a&#160;proto jsem si myslel, že se raději zeptám. Byla by nějaká námitka proti tomu, abych se rozloučil s&#160;kýmkoli, koho tady v&#160;okolí znám, dřív než odtud odjedu?“</p>
			<p class="MLP_text ParaOverride-1">„Ne,“ odpověděl s&#160;pohledem, jako by mi takřka nerozuměl. </p>
			<p class="MLP_text ParaOverride-1">„Nemyslím jen tady ve vesnici, ale i&#160;v&#160;městě?“</p>
			<p class="MLP_text ParaOverride-1">„Ne,“ opakoval. „Není námitek.“</p>
			<p class="MLP_text ParaOverride-1">Poděkoval jsem a&#160;utíkal jsem zase domů a&#160;tam jsem shledal, že Joe už zamkl hlavní dveře a&#160;vyklidil parádní pokoj a&#160;sedí v&#160;kuchyni u&#160;ohně s&#160;dlaněmi na kolenou a&#160;dívá se upřeně do žhavého uhlí. Také já jsem se usadil u&#160;ohně a&#160;díval se do uhlí a&#160;dlouhou chvíli nepadlo jediné slovo.</p>
			<p class="MLP_text ParaOverride-1">Sestra byla ve své polštářované židli v&#160;obvyklém koutku a&#160;Biddy seděla se svým šitím před ohněm a&#160;Joe seděl vedle Biddy a&#160;já seděl vedle Joea v&#160;koutku naproti sestře. Čím víc jsem se díval do řeřavých uhlíků, tím nesnadnější mi připadalo podívat se na Joea; čím déle trvalo mlčení, tím neschopnější jsem se cítil promluvit.</p>
			<p class="MLP_text ParaOverride-1">Konečně jsem ze sebe vypravil: „Už jsi to řekl Biddy, Joe?“</p>
			<p class="MLP_text ParaOverride-1">„Ne, Pipe,“ odpověděl Joe s&#160;pohledem dosud upřeným do ohně a&#160;držel si pevně kolena, jako kdyby ho byl někdo důvěrně upozornil, že hodlají někam utéci, „to jsem nechal na tobě, Pipe.“</p>
			<p class="MLP_text ParaOverride-1">„Já bych raději, abys to řekl ty, Joe.“</p>
			<p class="MLP_text ParaOverride-1">„Inu, teda Pip je nynčko mohovitý pán,“ pravil Joe, „a Bůh mu v&#160;tom štěstí žehnej!“</p>
			<p class="MLP_text ParaOverride-1">Biddy položila šití a&#160;zadívala se na mne. Joe si držel kolena a&#160;díval se na mne. Já se díval na ně na oba. Po chvilce mlčení mi oba ze srdce blahopřáli; ale v&#160;jejich blahopřání byl jistý nádech smutku, který mi byl silně proti mysli.</p>
			<p class="MLP_text ParaOverride-1">Podjal jsem se snahy vštípit Biddy (a prostřednictvím Biddy Joeovi), jakou vážnost přikládám závazku, že mí přátelé nebudou o&#160;strůjci mého štěstí nic vědět ani o&#160;něm nic mluvit. Dodal jsem, že v&#160;pravý čas všechno vyjde najevo a&#160;do té doby že se nesmí nic jiného říkat než to, že mě nějaký tajemný příznivec obmyslel nadějnými vyhlídkami. Biddy pokývla zamyšleně hlavou na oheň, když se opět chopila práce, a&#160;pravila, že toho bude úzkostlivě dbát. Joe, který ještě stále krotil svoje kolena, řekl: „Ba, ba, taky já toho budu ouzkostlivě dbát, Pipe,“ a&#160;pak mi znovu oba blahopřáli a&#160;projevovali tak velký údiv nad představou, že najednou jsem pán, že se mi to ani moc nezamlouvalo.</p>
			<p class="MLP_text ParaOverride-1">Biddy si potom dala bezmeznou námahu, aby mé sestře vnukla jakýs takýs pojem o&#160;tom, co se stalo. Pokud mohu soudit, všechno její úsilí vyznělo naprázdno. Sestra se smála a&#160;velmi mnoho se napokyvovala hlavou, ba dokonce po Biddy opakovala slova „Pip“ a&#160;„majetek“; ale pochybuji, bylo-li v&#160;nich víc smyslu než ve volebním hesle, a&#160;černější obraz jejího duševního stavu načrtnout neumím.</p>
			<p class="MLP_text ParaOverride-1">Kdybych to nebyl sám zakusil, nikdy bych tomu nebyl mohl uvěřit, ale jak se Joeovi a&#160;Biddy zase trochu vrátila jejich obvyklá veselá nenucenost, já propadl těžké zasmušilosti. Se svým osudem jsem samozřejmě nespokojený být nemohl; možné však je, že jsem třebas, aniž jsem si to plně uvědomoval, byl nespokojený sám se sebou.</p>
			<p class="MLP_text ParaOverride-1">Buď jak buď, seděl jsem s&#160;loktem na koleně a&#160;s&#160;tváří na ruce a&#160;hleděl do ohně, když si ti dva povídali o&#160;mém odchodu a&#160;o&#160;tom, jak se teď beze mne zařídí, a&#160;bůhví co všechno. A&#160;kdykoli jsem jednoho z&#160;nich přistihl, jak se na mne dívá, třeba sebemileji (a dívali se na mne často, zejména Biddy), cítil jsem se dotčený&#160;– jako by tím projevovali nějakou nedůvěru ve mne. Ačkoli ví bůh, nikdy to nenaznačili jedinkým slovem ani znamením.</p>
			<p class="MLP_text ParaOverride-1">V&#160;takovém okamžiku jsem vždycky vstal a&#160;šel se dívat ze dveří&#160;– neboť naše kuchyňské dveře vedly přímo ven do noci a&#160;za letních večerů bývaly dokořán, aby se místnost větrala. Obávám se, že jsem ani v&#160;samých hvězdách, k&#160;nimž jsem tenkrát pozvedal oči, neviděl víc než ubohé a&#160;nízké hvězdy, že blikotají na ty neforemné předměty, mezi kterými jsem strávil dosavadní život.</p>
			<p class="MLP_text ParaOverride-1">„Sobota večer,“ řekl jsem, když jsme seděli u&#160;své obvyklé večeře, chlebu, sýru a&#160;piva. „Ještě pět dní a&#160;pak přijde den před <span class="MLP_znak_kurziva_11b">tím</span> dnem. Ty utečou brzo.“</p>
			<p class="MLP_text ParaOverride-1">„Ba, ba, Pipe,“ potvrdil Joe, jehož hlas zněl v&#160;džbánku piva dutě, „ty utečou brzo.“</p>
			<p class="MLP_text ParaOverride-1">„Utečou brzo, brzo,“ opakovala Biddy.</p>
			<p class="MLP_text ParaOverride-1">„Přemýšlel jsem, Joe, až půjdu v&#160;pondělí do města objednat si nové šaty, že řeknu krejčímu, že si pro ně přijdu a&#160;obléknu si je u&#160;něho, nebo že si je dám poslat k&#160;panu Pumblechookovi. Bylo by to hrozně nepříjemné, nechat všechny lidi tady na sebe zevlovat.“</p>
			<p class="MLP_text ParaOverride-1">„Hubblovi by tě taky možná rádi viděli v&#160;tvém novém nóbl vystrojení, Pipe,“ odpověděl Joe, horlivě si při tom ukrajoval na dlani levé ruky z&#160;chleba se sýrem a&#160;pomrkával po mé netknuté večeři, jako by vzpomínal na doby, kdy jsme si navzájem porovnávali krajíce. „A&#160;Wopsle možná taky. A&#160;u&#160;Veselých bárkařů by si to možná docela považovali.“</p>
			<p class="MLP_text ParaOverride-1">„To je právě to, co nechci, Joe. Udělali by z&#160;toho takovou frašku&#160;– takovou hrubou a&#160;sprostou frašku&#160;–, že bych se neudržel.“</p>
			<p class="MLP_text ParaOverride-1">„Ale jdi, namoutě, Pipe!“ podivil se Joe. „Kdyby ses neudržel&#160;–“</p>
			<p class="MLP_text ParaOverride-1">Vtom se mne zeptala Biddy, která seděla u&#160;sestry a&#160;držela jí talíř: „Myslel jsi už na to, kdy se ukážeš panu Gargerymu a&#160;své sestře a&#160;mne? Nám se přece ukážeš, ne?“</p>
			<p class="MLP_text ParaOverride-1">„Biddy,“ opáčil jsem s&#160;jistou nevolí, „ty jsi tak strašně rychlá, že je těžko udržet s&#160;tebou krok.“</p>
			<p class="MLP_text ParaOverride-1">(„Ta byla dycky rychlá,“ prohodil Joe.)</p>
			<p class="MLP_text ParaOverride-1">„Kdybys byla ještě chvilinku počkala Biddy, byla bys ode mne slyšela, že si ty šaty jeden večer přinesu v&#160;balíčku sem&#160;– s&#160;největší pravděpodobností asi ten večer, než odjedu.“</p>
			<p class="MLP_text ParaOverride-1">Biddy neřekla už nic. Vbrzku jsem jí šlechetně odpustil, popřál jsem si s&#160;ní i&#160;s&#160;Joem láskyplně dobrou noc a&#160;odešel jsem nahoru spát. Když jsem došlapal do své komůrky, posadil jsem se a&#160;dlouze jsem se po ní rozhlédl jako po bídné špelunce, které se zakrátko zbavím a&#160;nad kterou se navždy povznesu. Ale opřádaly ji také svěží vzpomínky z&#160;dětství a&#160;právě v&#160;témž okamžiku jsem propadl velmi podobnému zmatku z&#160;rozdvojení mysli mezi ní a&#160;lepším obydlím, do něhož se odeberu, v&#160;jakém jsem tak často kolísával mezi kovárnou a&#160;domem slečny Havishamové a&#160;mezi Biddy a&#160;Estellou.</p>
			<p class="MLP_text ParaOverride-1">Na střechu mé podkrovní komůrky svítilo celý den jasně slunce a&#160;v&#160;komůrce bylo teplo. Když jsem otevřel okno a&#160;postavil se k&#160;němu a&#160;díval se ven, viděl jsem Joea vyjít pomalu z&#160;tmavých dveří dole a&#160;několikrát se projít na vzduchu sem a&#160;tam; potom jsem viděl Biddy, jak vyšla za ním, přinesla mu dýmku a&#160;zapálila mu ji. Nikdy nekouřil tak pozdě, a&#160;mně to připadalo jako náznak, že se z&#160;toho či onoho důvodu potřebuje utěšit.</p>
			<p class="MLP_text ParaOverride-1">Stál nyní u&#160;dveří přímo pode mnou a&#160;pokuřoval si z&#160;dýmky a&#160;Biddy u&#160;nich stála také a&#160;tiše s&#160;ním rozmlouvala a&#160;já věděl, že rozmlouvají o&#160;mně, protože jsem oba zaslechl nejednou milým tónem vyslovit moje jméno. Nebyl bych poslouchal dál, i&#160;kdybych byl mohl zaslechnout víc; odešel jsem tedy od okna a&#160;posadil se na svou jedinou židli vedle postele s&#160;pocitem velkého smutku a&#160;podivení, že tato první noc mého báječného štěstí asi bude nejtesklivější, jakou jsem kdy prožil.</p>
			<p class="MLP_text ParaOverride-1">Když jsem se podíval k&#160;otevřenému oknu, viděl jsem, jak se tam vznášejí lehounké obláčky z&#160;Joeovy dýmky, a&#160;mé fantazii připadaly jako požehnání od Joea&#160;– nikoli mně vnucované ani okázale mi stavěné na odiv, nýbrž prostě prosycující vzduch, který spolu sdílíme. Zhasl jsem světlo a&#160;zalezl jsem do postele; ale byla to teď postel tísnivá a&#160;já v&#160;ní už víckrát nespal oním starým hlubokým spánkem jako dříve.</p>
		</div>
</body>
</html>