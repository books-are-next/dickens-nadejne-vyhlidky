<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nadejne_vyhlidky-25</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nadejne_vyhlidky-25" xml:lang="cs-CZ">
		<div class="Z-kladn--textový-r-meček">
			<p id="_idParaDest-24" class="MLP_uroven2_kapitola ParaOverride-1">Kapitola dvacátá čtvrtá</p>
			<p class="MLP_text_bez1radku ParaOverride-1">Po dvou třech dnech, když jsem se ve svém pokoji zařídil a&#160;vykonal několikrát cestu do Londýna a&#160;zpátky a&#160;objednal si všechno, co jsem od svých dodavatelů potřeboval, jsem měl dlouhou rozmluvu s&#160;panem Pocketem. Věděl o&#160;mé chystané životní dráze víc než já, neboť poukázal na slova pana Jaggerse, který mu prý řekl, že nejsem určen pro žádné povolání a&#160;že budu pro svůj budoucí život dost dobře vzdělaný, dokážu-li „udržet krok“ s&#160;průměrem mladých lidí v&#160;zámožných poměrech. Samozřejmě jsem souhlasil, protože jsem nevěděl nic, co by tomu odporovalo.</p>
			<p class="MLP_text ParaOverride-1">Radil mi, abych k&#160;získání oněch prostých základů, jichž se mi nedostává, navštěvoval jistá místa v&#160;Londýně a&#160;jeho abych pověřil funkcí učitele, který mi bude látku vysvětlovat a&#160;řídit veškeré moje studium. Doufá prý, že s&#160;rozumnou podporou sotva narazím na nějaké překážky, které by mi braly odvahu, a&#160;že se brzy budu moci obejít bez jakékoli pomoci kromě přispění jeho. Způsobem, jakým mi říkal toto i&#160;ještě mnohé v&#160;podobném smyslu, dokázal obdivuhodnou formou vytvořit mezi sebou a&#160;mnou důvěrný vztah; a&#160;mohu uvést hned, že svou dohodu se mnou plnil vždycky tak horlivě a&#160;poctivě, že mě přiměl, abych stejně horlivě a&#160;poctivě plnil i&#160;já svou dohodu s&#160;ním. Kdyby býval jako učitel jevil lhostejnost, nepochybuji, že bych mu byl jako žák oplácel stejnou mincí; neposkytl mi však žádnou takovou omluvu a&#160;oba jsme byli druhému právi. Nikdy jsem se také při jeho vychovatelském styku se mnou na něho nedíval, jako by na jeho osobě bylo cokoli směšného&#160;– ani cokoli jiného, než co je vážné, poctivé a&#160;dobré.</p>
			<p class="MLP_text ParaOverride-1">Když jsme tyto body prohovořili a&#160;natolik uvedli ve skutek, že jsem začal vážně studovat, napadlo mě, že kdybych si mohl ponechat svou ložnici v&#160;Barnardově dvoře, můj život by se příjemně zpestřil a&#160;mým způsobům by Herbertova společnost jistě nebyla na újmu. Pan Pocket nic proti takovému uspořádání nenamítal, ale tvrdil, že dříve než bych v&#160;té věci podnikl jakýkoli krok, rozhodně to musím předložit svému poručníkovi. Vyciťoval jsem, že jeho takt pramení ze zřetele, že takový plán by Herbertovi ušetřil trochu výdajů, a&#160;proto jsem se vydal do Malé Britské a&#160;sdělil své přání panu Jaggersovi.</p>
			<p class="MLP_text ParaOverride-1">„Kdybych si mohl koupit ten nábytek, který mám teď najatý,“ začal jsem, „a jednu dvě další maličkosti k&#160;tomu, cítil bych se tam docela jako doma.“</p>
			<p class="MLP_text ParaOverride-1">„Jen do toho!“ pravil pan Jaggers a&#160;krátce se zasmál. „Říkal jsem vám, že se v&#160;tom naučíte chodit. Nuže! Kolik potřebujete?“</p>
			<p class="MLP_text ParaOverride-1">Odpověděl jsem, že nevím kolik.</p>
			<p class="MLP_text ParaOverride-1">„Ale jděte!“ opáčil pan Jaggers. „Kolik? Padesát liber?“</p>
			<p class="MLP_text ParaOverride-1">„Ale kde, ani zdaleka tolik.“</p>
			<p class="MLP_text ParaOverride-1">„Pět liber?“ ptal se pan Jaggers.</p>
			<p class="MLP_text ParaOverride-1">To byl takový velký skok dolů, že jsem zaraženě namítl: „Hm, to zase víc.“</p>
			<p class="MLP_text ParaOverride-1">„To zase víc, eh?“ vyjekl na mne pan Jaggers a&#160;s&#160;rukama v&#160;kapsách, s&#160;hlavou na stranu a&#160;s&#160;očima upřenýma na stěnu za mými zády na mne číhal. „O&#160;kolik víc?“</p>
			<p class="MLP_text ParaOverride-1">„Je tak těžké určit nějakou přesnou částku,“ odpověděl jsem váhavě.</p>
			<p class="MLP_text ParaOverride-1">„Ale jděte!“ podivil se pan Jaggers. „Zkusme to. Dvakrát pět, stačí to? Třikrát pět, stačí to? Čtyřikrát pět, stačí to?“</p>
			<p class="MLP_text ParaOverride-1">Přisvědčil jsem, že by to podle mého stačilo ažaž.</p>
			<p class="MLP_text ParaOverride-1">„Čtyřikrát pět by stačilo ažaž, říkáte?“ pravil pan Jaggers a&#160;svraš­til čelo. „Nuže, kolik je u&#160;vás čtyřikrát pět?“</p>
			<p class="MLP_text ParaOverride-1">„Kolik je u&#160;mne čtyřikrát pět?“</p>
			<p class="MLP_text ParaOverride-1">„Právě,“ přitakal pan Jaggers, „kolik?“</p>
			<p class="MLP_text ParaOverride-1">„Myslím, že u&#160;vás je to dvacet liber,“ odpověděl jsem s&#160;úsměvem.</p>
			<p class="MLP_text ParaOverride-1">„Nezáleží na tom, kolik to je u&#160;mne, příteli,“ poznamenal pan Jaggers s&#160;poťouchlým a&#160;zamítavým pohozením hlavou. „Chci vědět, kolik to je <span class="MLP_znak_kurziva_11b">u&#160;vás</span>.“</p>
			<p class="MLP_text ParaOverride-1">„Samozřejmě dvacet liber.“</p>
			<p class="MLP_text ParaOverride-1">„Wemmicku!“ zavolal pan Jaggers, otvíraje dveře své pracovny. „Ať vám pan Pip podepíše příkaz a&#160;vyplaťte mu dvacet liber.“</p>
			<p class="MLP_text ParaOverride-1">Tento velmi pozoruhodný způsob vyřizování záležitostí na mne učinil velmi pozoruhodný dojem, a&#160;to dojem rázu nikterak příjemného. Pan Jaggers se nikdy nesmál; nosil však neobyčejně lesklé vrzavé boty, a&#160;když se v&#160;těch botách postavil na špičky a&#160;s&#160;tou svou velkou hlavou skloněnou kupředu a&#160;s&#160;obočím staženým dohromady čekal na odpověď, někdy se zahoupal, až mu ty boty zavrzaly, jako by se suše a&#160;podezíravě smály ony. Protože náhodou právě odcházel a&#160;Wemmick měl veselou a&#160;hovornou náladu, přiznal jsem Wemmickovi, že skutečně nevím, co si mám z&#160;páně Jaggersova chování vybrat.</p>
			<p class="MLP_text ParaOverride-1">„Řekněte mu to, a&#160;bude to brát jako poklonu,“ odpověděl Wemmick. „On právě nechce, abyste věděl, co si z&#160;toho vybrat.&#160;– Ale,“ neboť jsem se tvářil překvapeně, „to není osobní&#160;– to je obchodní, ryze obchodní.“</p>
			<p class="MLP_text ParaOverride-1">Wemmick seděl u&#160;svého stolu a&#160;svačil&#160;– a&#160;chroupal&#160;– suchý tvrdý suchar, jehož úlomky si co chvíli házel do štěrbiny úst, jako by je svěřoval poštovní schránce.</p>
			<p class="MLP_text ParaOverride-1">„Mně to vždycky připadá,“ pokračoval Wemmick, „jako kdyby byl nalíčil past na lidi a&#160;teď ji hlídal. Najednou&#160;– klap&#160;– a&#160;už vás má!“</p>
			<p class="MLP_text ParaOverride-1">Zdržel jsem se poznámky, že pasti na lidi nepatří k&#160;příjemnostem života, a&#160;podotkl jsem pouze, že podle mého je pan Jaggers asi velmi šikovný a&#160;má velké zkušenosti.</p>
			<p class="MLP_text ParaOverride-1">„Hluboké,“ potvrdil Wemmick, „jako až do Austrálie.“ Ukázal přitom perem na podlahu písárny, aby vyjádřil, že pro účely tohoto obrazného rčení se rozumí, že Austrálie leží přesně na protější straně zeměkoule. „A&#160;být něco hlubšího,“ dodal Wemmick a&#160;vrátil se s&#160;perem zase na papír, „tak to je on.“</p>
			<p class="MLP_text ParaOverride-1">Potom jsem ještě řekl, že patrně má pěknou praxi, a&#160;Wemmick přikývl: „Ka-pi-tál-ní!“ Potom jsem se zeptal, mají-li hodně písařů. Na to odpověděl:</p>
			<p class="MLP_text ParaOverride-1">„Písařů moc nevedeme, protože Jaggers je jenom jeden, a&#160;mít ho z&#160;druhé ruky, to se lidem nechce. Jsme tady jenom čtyři. Chtěl byste se na ně podívat? Patříte k&#160;nám, abych tak řekl.“</p>
			<p class="MLP_text ParaOverride-1">Přijal jsem pozvání, a&#160;když pan Wemmick naházel celý suchar do poštovní schránky a&#160;vyplatil mi mé peníze z&#160;příruční kasy v&#160;nedobytné pokladně (klíč od řečené pokladny nosil kdesi hluboko na zádech a&#160;vytáhl jej zpod límce u&#160;kabátu jako železný copánek), šli jsme nahoru do poschodí. Dům byl tmavý a&#160;zchátralý, a&#160;jak se zdálo, umaštěná ramena, která zanechala své stopy v&#160;pracovně páně Jaggersově, se po schodišti šourala nahoru i&#160;dolů již celá léta. V&#160;prvním patře byl v&#160;pokoji do ulice písař, který vypadal jako něco mezi krčmářem a&#160;krysařem&#160;– silný, bledý, nafouklý, opuchlý člověk&#160;– a&#160;soustředěně se zabýval s&#160;třemi čtyřmi lidmi ošuntělého zevnějšku, s&#160;nimiž jednal stejně neobřadně, jak se zdálo, že se jedná s&#160;každým, kdo přispívá do páně Jaggersovy pokladnice. „Shání svědecké důkazy pro Bailey,“ poučil mě pan Wemmick, když jsme vyšli. V&#160;pokoji nad tím se písař podobný malému schlíplému jezevčíkovi s&#160;dlouhatánskými vlasy (patrně ho jako štěně úplně zapomněli stříhat) obíral obdobnou činností s&#160;mužem slabého zraku, jehož mi pan Wemmick představil jako taviče, který pro uhájení živobytí udržuje svůj tyglík ustavičně ve varu a&#160;který by mi roztavil všechno, co by mě napadlo,&#160;a&#160;který se přímo koupal v&#160;pářném potu, jako kdyby býval své umění zkoušel sám na sobě. V&#160;pokoji do dvora se nad svou prací chýlil muž s&#160;vysedlými rameny, bolestivou tváří ovázanou špinavým flanelem a&#160;oblečený ve starých černých šatech, které dělaly dojem, že jsou navoskované, a&#160;opisoval načisto poznámky obou druhých pánů pro osobní potřebu páně Jaggersovu.</p>
			<p class="MLP_text ParaOverride-1">To byla celá firma. Když jsme zase sešli do přízemí, zavedl mě Wemmick do pracovny mého poručníka a&#160;pravil: „Tady jste to už viděl.“</p>
			<p class="MLP_text ParaOverride-1">„Odpusťte prosím,“ řekl jsem, když ty dvě odporné bysty s&#160;pokrouceným úšklebkem i&#160;pohledem znovu upoutaly můj zrak, „čí jsou to podoby?“</p>
			<p class="MLP_text ParaOverride-1">„Tyhle?“ opáčil Wemmick, vylezl si na židli a&#160;sfoukl ze strašlivých hlav prach, dřív než je snesl dolů. „To jsou dva kabrňáci. Hlavní klienti naší firmy, vynesli nám úžasnou pověst. Tenhle chlapík (ty lotře stará, vždyť ty jsi musel v&#160;noci slízt a&#160;čumět do kalamáře, že sis udělal tenhle flek na čele!) zavraždil svého pána, a&#160;povážíme-li, že se mu podle všech známek nedostalo vůbec vzdělání, tak si to nevymyslel špatně.“</p>
			<p class="MLP_text ParaOverride-1">„Podobá se mu to?“ otázal jsem se a&#160;s&#160;odporem jsem od toho surovce odskočil, když mu Wemmick plivl na obočí a&#160;utřel mu je rukávem.</p>
			<p class="MLP_text ParaOverride-1">„Jestli se mu to podobá? Je to přece přímo on. Udělali ten odlitek v&#160;Newgate, hned jak ho sundali. Mne jsi měl extra v&#160;lásce, ty liško podšitá, viď?“ řekl Wemmick. Potom vysvětlil toto něžné oslovení tím, že si sáhl na brož, představující dámu a&#160;smuteční vrbu u&#160;náhrobku s&#160;urnou, a&#160;dodal: „Tu dal udělat výslovně pro mne!“</p>
			<p class="MLP_text ParaOverride-1">„Je ta dáma někdo známý?“ zeptal jsem se.</p>
			<p class="MLP_text ParaOverride-1">„Ne,“ odpověděl Wemmick. „Jenom jeho žert. (Ty sis na žertíčky potrpěl, viď?) Ne, v&#160;tomhle případě ani stín nějaké dámy, pane Pipe, až na jednu&#160;– a&#160;ta nebyla takhle štíhlounká jako slečinka a&#160;jistě byste ji nebyl nachytal, že by opatrovala tu urnu&#160;– leda by v&#160;ní bylo něco k&#160;pití.“ Poněvadž Wemmickovu pozornost nyní silně upoutala brož, postavil bystu a&#160;kapesníkem leštil brož.</p>
			<p class="MLP_text ParaOverride-1">„Skončil ten druhý člověk také tak?“ otázal jsem se. „Má stejný výraz.“</p>
			<p class="MLP_text ParaOverride-1">„Máte pravdu,“ přisvědčil Wemmick, „je to původní nefalšovaný výraz. Skorem jako by ho někdo chytil udičkou za jednu nosní dírku a&#160;za vlasec mu ji povytáhl nahoru. Ano, ten skončil také tak; ujišťuji vás, že v&#160;jeho případě to byl docela přirozený konec. Tenhle pašák padělal testamenty, jestli taky ty domnělé zůstavitele dokonce ne­uspával. Ale byl jsi kavalírský rošťák,“ (pan Wemmick opět apostrofoval) „a říkal jsi, že dovedeš psát řecky. Jojo, ty chvastoune jeden! Tys mi byl vrdlouhář! Takového lháře jako ty jsem ještě nepoznal!“ Než odložil svého bývalého přítele zpátky na poličku, poklepal si Wemmick na největší ze svých smutečních prstenů a&#160;dodal: „Ten koupil mně, poslal si pro něj do krámu zrovna poslední den předtím.“</p>
			<p class="MLP_text ParaOverride-1">Zatímco ukládal druhou bystu nahoru a&#160;slézal ze židle dolů, projela mi hlavou myšlenka, že všechny jeho osobní šperky asi pocházejí z&#160;podobných pramenů. Protože v&#160;té věci neprojevil žádnou ostýchavost, dodal jsem si odvahy a&#160;osmělil jsem se ho na to zeptat, když už stál zase přede mnou a&#160;oprašoval si ruce.</p>
			<p class="MLP_text ParaOverride-1">„Ovšemže,“ přisvědčil mi, „to všechno jsou dary podobného druhu. Jeden přináší druhý, víte, tak už to chodí. Vždycky to beru. Jsou to kuriozity. A&#160;je to majetek. Nemají třeba velkou cenu, ale konec konců je to majetek a&#160;mobilní. Pro vás, s&#160;tou vaší skvělou budoucností, to asi moc neznamená, ale pokud se týče mne, mou vůdčí hvězdou je vždycky zásada: Hleď získat mobilní majetek!“ </p>
			<p class="MLP_text ParaOverride-1">Vzdal jsem tomu stanovisku poctu a&#160;Wemmick pokračoval přátelským tónem v&#160;řeči:</p>
			<p class="MLP_text ParaOverride-1">„Kdyby vás kdykoli ve volné chvíli, až nebudete mít nic lepšího na práci, nemrzelo přijít mě navštívit do Walworthu, mohl bych vám nabídnout postel a&#160;pokládal bych si to za čest. Nemám toho moc, co bych vám ukázal; ale těch pár kuriozit, co mám, si třeba možná docela rád prohlédnete. A&#160;mám taky rád kousek zahrádky a&#160;altánek.“</p>
			<p class="MLP_text ParaOverride-1">Odpověděl jsem, že s&#160;potěšením přijmu jeho pohostinství.</p>
			<p class="MLP_text ParaOverride-1">„Děkuju,“ pravil, „pak mezi námi tedy platí, že se to uskuteční, až se vám to bude hodit. Obědval jste už někdy u&#160;pana Jaggerse?“</p>
			<p class="MLP_text ParaOverride-1">„Ještě ne.“</p>
			<p class="MLP_text ParaOverride-1">„Nu,“ pravil Wemmick, „ten vám dá víno, a&#160;dobré víno. Já vám dám punč, a&#160;ne špatný punč. A&#160;teď vám něco povím. Až budete obědvat u&#160;pana Jaggerse, podívejte se na jeho hospodyni.“</p>
			<p class="MLP_text ParaOverride-1">„Uvidím něco obzvlášť neobyčejného?“</p>
			<p class="MLP_text ParaOverride-1">„Nu,“ odpověděl Wemmick, „uvidíte zkrocené divoké zvíře. Vy mi řeknete, že to není nic obzvlášť neobyčejného. Odpovím vám, že to záleží na původní divokosti toho zvířete a&#160;na míře zkrocení! Nijak to nesníží vaše mínění o&#160;schopnostech pana Jaggerse. Všimněte si toho dobře.“ </p>
			<p class="MLP_text ParaOverride-1">Slíbil jsem mu, že tak učiním, se vším zájmem a&#160;zvědavostí, jež ve mně jeho příprava vzbudila. Už jsem odcházel, když tu se mne zeptal, chtěl-li bych obětovat pět minut, abych viděl pana Jaggerse „při tom“.</p>
			<p class="MLP_text ParaOverride-1">Z&#160;několika důvodů, a&#160;nikoli nejméně proto, že mi nebylo jasné, při čem vlastně pana Jaggerse přistihnu, jsem odpověděl kladně. Potopili jsme se do City a&#160;vynořili jsme se v&#160;nabité síni policejního soudu, kde pokrevný příbuzný (ve vražednickém smyslu) onoho zesnulého s&#160;podivínskou zálibou pro brože stál před soudem a&#160;neklidně cosi žvýkal, zatímco můj poručník podroboval nějakou ženu výslechu nebo křížovému výslechu&#160;– co z&#160;toho to bylo, nevím&#160;– a&#160;nejen jí, ale i&#160;tribunálu a&#160;kdekomu vůbec naháněl hrůzu. Řekl-li kdo, ať kteréhokolivěk stavu, jediné slovo, s&#160;nímž nesouhlasil, okamžitě žádal, aby se to „protokolovalo“. Nechtěl-li kdokoli něco přiznat, řekl: „Však já to z&#160;vás dostanu!“ a&#160;přiznal-li kdokoli něco, pravil: „Tak teď vás mám!“ Policejní soudcové se třásli, jen se jedinkrát zakousl do svého prstu. Zloději i&#160;detektivové viseli v&#160;strachuplném zanícení na jeho slovech a&#160;krčili se, jakmile se jediný vlásek jeho obočí obrátil jejich směrem. Nemohl jsem rozeznat, na čí straně stojí, poněvadž mi připadalo, že drtí šmahem všechno jako pod žernovem; vím pouze, že při mém odchodu, když jsem se po špičkách vykrádal ven, nestál na straně soudu&#160;– neboť starý pán, který soudu předsedal, přímo škubal nohama pod stolem z&#160;toho, jak můj poručník veřejně odsuzoval jeho chování jakožto představitele britského zákona a&#160;spravedlnosti v&#160;onom křesle toho dne.</p>
		</div>
</body>
</html>