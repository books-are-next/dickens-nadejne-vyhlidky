<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nadejne_vyhlidky-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nadejne_vyhlidky-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_kapitola ParaOverride-1">Kapitola pátá</p>
			<p class="MLP_text_bez1radku ParaOverride-1">Nenadálý příchod čety vojáků a&#160;zařinčení, s&#160;nímž spustili pažby nabitých mušket na náš práh, způsobily, že hosté vstali ve zmatku od stolu a&#160;že kovářka, která se právě s&#160;prázdnýma rukama vracela do kuchyně, strnula na místě a&#160;vypoulila oči s&#160;užaslým nářkem: „Má ty dobroto přesvatá, kam se&#160;– poděla&#160;– ta sekaná?“</p>
			<p class="MLP_text ParaOverride-1">Seržant a&#160;já jsme byli v&#160;kuchyni, když se kovářka tak vyjeveně zarazila, a&#160;já v&#160;té kritické chvíli opět nabyl jisté vlády nad smysly. Byl to právě seržant, kdo na mne promluvil, a&#160;ten se nyní rozhlížel po společnosti, v&#160;pravé ruce proti ní vybízivě napřahoval pouta a&#160;levou spočíval na mém rameni.</p>
			<p class="MLP_text ParaOverride-1">„Odpusťte, dámy a&#160;pánové,“ zahovořil seržant, „ale jak jsem hned u&#160;dveří řekl tomuhle čipernému holopírkovi“ (což ovšem neučinil), „jménem krále někoho stíhám a&#160;chci mluvit s&#160;kovářem.“</p>
			<p class="MLP_text ParaOverride-1">„A&#160;prosím vás, copak asi můžete chtít od <span class="MLP_znak_kurziva_11b">toho</span>?“ odsekla sestra, okamžitě dotčená, že se po něm vůbec někdo ptá.</p>
			<p class="MLP_text ParaOverride-1">„Kdybych mluvil sám za sebe, paní mistrová,“ opáčil dvorný seržant, „odvětil bych: ‚Čest a&#160;potěšení, že mě seznámí se svou ušlechtilou manželkou.‘ Ale protože mluvím jménem krále, odpovídám, že potřebuju, aby mi udělal nějakou maličkost.“</p>
			<p class="MLP_text ParaOverride-1">To bylo přijato jako náramně roztomilé od seržanta; tak roztomilé, že pan Pumblechook hlasitě vykřikl: „Namoutě pěkné!“</p>
			<p class="MLP_text ParaOverride-1">„Podívejte, kováři,“ pokračoval seržant, který si zatím pohledem vyhledal Joea, „něco se nám stalo s&#160;těmihle želízky, a&#160;jak vidím, jeden zámek je porouchaný a&#160;západka nedělá dobrotu. Protože je potřebujeme k&#160;okamžitému použití, byl byste tak hodný a&#160;podíval se, co s&#160;tím je?“</p>
			<p class="MLP_text ParaOverride-1">Joe se podíval, co s&#160;tím je, a&#160;prohlásil, že bude muset v&#160;kovárně rozdělat oheň a&#160;že správka zabere spíš dvě hodiny času než jednu. „Tak? To abyste se do toho tedy pustil hned, kováři, co říkáte,“ rozhodl rázný seržant, „když je to ve službách Jeho Veličenstva, hm? A&#160;kdyby vám moje mužstvo mohlo nějak pomoci, ochotně přiloží ruku k&#160;dílu.“ Po těch slovech zavolal na své muže a&#160;ti se husím pochodem nahrnuli do kuchyně a&#160;opřeli své zbraně na hromadu do kouta. A&#160;potom postávali, jak už mají vojáci ve zvyku&#160;– hned stáli s&#160;rukama volně sepjatýma před sebou, hned si hověli s&#160;pokrče­ným kolenem nebo ramenem, hned si popouštěli opasek nebo pošupovali sumku, hned si otvírali dveře a&#160;přes vysoký tuhý límec škrobeně odplivovali ven na dvůr.</p>
			<p class="MLP_text ParaOverride-1">To všechno jsem viděl, ale vůbec jsem si tu chvíli neuvědomoval, že to vidím, neboť jsem tonul v&#160;smrtelných úzkostech. Leč sotva mi začalo svítat, že ta želízka nejsou pro mne a&#160;že vojáci drží až doposud prim a&#160;zatlačují nešťastnou sekanou do pozadí, sebral jsem své rozhárané myšlenky poněkud dohromady.</p>
			<p class="MLP_text ParaOverride-1">„Řekl byste mi laskavě, kolik je hodin?“ obrátil se seržant na pana Pumblechooka jakožto na člověka, jehož soudná uznalost ospra­vedlňuje závěr, že když nikdo, tak ten to vědět bude.</p>
			<p class="MLP_text ParaOverride-1">„Zrovinka bylo půl třetí.“</p>
			<p class="MLP_text ParaOverride-1">„To není tak zle,“ řekl seržant uvážlivě. „I&#160;kdybych se tu musel zdržet bezmála dvě hodiny, pořád to ještě půjde. Jak daleko je tady od vás na blata, co myslíte? Počítám, že ne víc než míli.“</p>
			<p class="MLP_text ParaOverride-1">„Akorát míli,“ potvrdila kovářka.</p>
			<p class="MLP_text ParaOverride-1">„To půjde. Začneme kolem nich zatahovat kruh, než se začne stmívat. Mám rozkaz, chviličku před setměním. To půjde.“</p>
			<p class="MLP_text ParaOverride-1">„Trestanci, seržante?“ zeptal se pan Wopsle nenuceně, jako když se to rozumí samo sebou.</p>
			<p class="MLP_text ParaOverride-1">„Tak, tak!“ přikývl seržant. „Dva. Víme s&#160;jistotou, že jsou ještě pořád venku na blatech, a&#160;před soumrakem se určitě nepokusí z&#160;nich vyjít. Zahlédl snad někdo z&#160;vás stopu nějaké takové zvěře?“</p>
			<p class="MLP_text ParaOverride-1">Všichni vyjma mne odpověděli s&#160;přesvědčením, že ne. Na mne nikdo ani nepomyslel.</p>
			<p class="MLP_text ParaOverride-1">„Nu,“ řekl seržant, „podle mého je obklíčíme a&#160;lapíme, dřív než se nadějou. Hola, kováři! Jste-li připraven vy, Jeho Veličenstvo král také.“</p>
			<p class="MLP_text ParaOverride-1">Joe si zatím svlékl kabát, vestu i&#160;nákrčník, opásal se koženou zástěrou a&#160;zamířil do dílny. Jeden z&#160;vojáků otevřel v&#160;kovárně dřevěné okenice, druhý rozdělal oheň, další přiložil ruku k&#160;měchům a&#160;ostatní se rozestoupili kolem výhně, která záhy žhnula plným žárem. Potom začal Joe bušit a&#160;řinčet, bušit a&#160;řinčet, a&#160;my všichni přihlíželi.</p>
			<p class="MLP_text ParaOverride-1">Zájem o&#160;nadcházející pronásledování nejenže upoutal vše­obecnou pozornost, ale dokonce naladil mou sestru k&#160;štědrosti. Načepovala ze sudu džbán piva pro vojáky a&#160;seržantovi nabídla, aby si posloužil sklenkou žitné. Ale pan Pumblechook řekl zpříkra: „Dejte mu víno, paninko. V&#160;tom tér není, za to ručím.“ Seržant mu tedy poděkoval a&#160;řekl, protože prý dává přednost nápoji bez téru, že se raději napije vína, vyjde-li to nastejno. Když víno dostal, pozvedl sklenku na zdraví Jeho Veličenstva a&#160;na šťastné a&#160;veselé Vánoce a&#160;potom ji na jeden lok obrátil do sebe a&#160;zamlaskal rty.</p>
			<p class="MLP_text ParaOverride-1">„Dobrý truňk, seržante, co?“ prohodil pan Pumblechook.</p>
			<p class="MLP_text ParaOverride-1">„Něco vám povím,“ řekl seržant. „Mám podezření, že o&#160;tenhle truňk jste se přičinil vy.“</p>
			<p class="MLP_text ParaOverride-1">Pan Pumblechook se zasmál&#160;– jaksi nabobsky&#160;– a&#160;opáčil: „Hlehle, hlehle, pročpak?“</p>
			<p class="MLP_text ParaOverride-1">„Protože,“ odpověděl seržant a&#160;popleskal ho po rameně, „jste člověk, který se v&#160;životě vyzná.“</p>
			<p class="MLP_text ParaOverride-1">„Myslíte?“ řekl pan Pumblechook a&#160;zasmál se jako předtím. „Dejte si ještě skleničku!“</p>
			<p class="MLP_text ParaOverride-1">„S&#160;vámi. Ťuknem si,“ řekl seržant. „Vršek mé o&#160;nožičku vaší&#160;– nožička vaší o&#160;vršek mé&#160;– cink jednou, cink podruhé&#160;– nejhezčí písnička, jaká se dá na sklenice zahrát! Na vaše zdraví! Ať žijete ještě tisíc let a&#160;jaktěživo nejste horším soudcem správného truňku, než jste právě v&#160;téhle chvíli svého života!“</p>
			<p class="MLP_text ParaOverride-1">Seržant znovu obrátil sklenici naráz do sebe a&#160;zřejmě jevil největší ochotu vypít ještě další. Všiml jsem si, že pan Pumblechook ve své pohostinnosti očividně zapomněl, že víno přinesl darem kovářce. Vzal jí totiž láhev z&#160;rukou a&#160;v&#160;návalu rozjaření si osoboval plné právo kdekoho častovat. I&#160;já dostal trochu. A&#160;počínal si s&#160;vínem tak úžasně štědře, že si dokonce řekl ještě o&#160;druhou láhev a&#160;častoval z&#160;ní stejně blahovolně jako z&#160;první, jakmile tu vyčepoval až do dna.</p>
			<p class="MLP_text ParaOverride-1">Jak tu stáli v&#160;hloučku kolem kovadliny a&#160;tak skvěle se bavili a&#160;já je všechny pozoroval, napadlo mě, jak strašlivě chutným kořením k&#160;obědu byl ten můj známý uprchlík na blatech! Nebavili se ani zdaleka tak dobře, dokud hovor neoživilo vzrušení, o&#160;které se zasloužil on. A&#160;teď, když všichni hořeli nedočkavým očekáváním, že vojáci „ty dva zlosyny“ polapí, a&#160;kdy se zdálo, jako by se obou utečenců s&#160;hukotem dožadoval i&#160;sám měch, sám oheň jako by po nich šlehal, kouř jako by se kvapně valil, aby je dohnal, Joe jako by je svým bušením a&#160;řinčením stíhal a&#160;všechny ty šeré stíny po stěnách jako by jim zlobně vyhrožovaly s&#160;tím, jak oheň hned vzplanul, hned opadl a&#160;žhavé jiskry se rozstřikovaly a&#160;hasly, tu mé mladé útrpné představivosti skorem připadalo, jako by to bledé odpoledne venku bylo zbledlo kvůli nim, těm ubohým nešťastníkům.</p>
			<p class="MLP_text ParaOverride-1">Konečně byl Joe se správkou hotov a&#160;řinčení a&#160;hukot zmlkly. Když si Joe oblékal kabát, dodal si odvahy a&#160;navrhl, že by někdo z&#160;nás měl jít s&#160;vojáky na blata se podívat, jak ta honička dopadne. Pan Pumblechook a&#160;pan Hubble odmítli pod záminkou, že si chtějí vykouřit dýmku a&#160;dělat dámám společnost; pan Wopsle však prohlásil, že půjde, půjde-li Joe. Joe odpověděl, že je ochoten jít a&#160;že by s&#160;sebou vzal i&#160;mne, souhlasí-li s&#160;tím paní kovářka. Vím jistě, že kovářka by nám nikdy nebyla dovolila jít, nebýt její zvědavosti, aby se dověděla, co se všechno dělo a&#160;jak to dopadlo. Za daných okolností si tedy pouze vymínila: „Jestli mi kluka přivedeš s&#160;hlavou rozstřílenou na cucky, tak na mně nechtěj, abych mu je lepila dohromady!“</p>
			<p class="MLP_text ParaOverride-1">Seržant se zdvořile odporoučel dámám a&#160;s&#160;panem Pumblechookem se rozloučil jako s&#160;kamarádem,&#160;ačkoli jsem na pochybách, zda by si býval vědom předností tohoto pána právě tak plně za podmínek suchých, jako když sem tam kápla nějaká ta vláha. Mužstvo se chopilo mušket a&#160;seřadilo se. Pan Wopsle, Joe i&#160;já jsme dostali přísný rozkaz, abychom se drželi vzadu a&#160;nehlesli ani slovíčko, až dojdeme na blata. Když jsme se všichni octli na sychravém vzduchu a&#160;vytrvale kráčeli za cílem výpravy, pošeptal jsem zrádcovsky Joeovi: „Joe, já bych rád, abychom je nenašli.“ A&#160;Joe zašeptal mně: „Dal bych za to šilink, Pipe, kdyby to byli nabrali a&#160;upláchli.“</p>
			<p class="MLP_text ParaOverride-1">Nepřidali se k&#160;nám žádní čumilové z&#160;vesnice, protože venku bylo zima a&#160;hrozil nečas, cesta byla pustá, chůze špatná a&#160;začínalo se stmívat, kdežto doma měli lidé vydatný oheň a&#160;slavili Boží hod. Několik obličejů se chvatně přitisklo na ozářená okna a&#160;dívalo se za námi, ale ven nevyšel nikdo. Minuli jsme sloup s&#160;ukazatelem cesty a&#160;šli jsme pořád dál přímým směrem ke hřbitovu. Tam nám dal seržant rukou znamení, abychom se zastavili, a&#160;my několik minut čekali, zatímco se dva tři jeho vojáci rozběhli mezi hroby a&#160;prohlédli také závětří před vchodem do kostela. Ale nic nenašli, zase se vrátili a&#160;potom jsme postranní brankou zamířili ze hřbitova ven na širá blata. Tam se do nás opřela ledová plískanice, hnaná proti nám východním větrem, a&#160;Joe mě vzal na záda.</p>
			<p class="MLP_text ParaOverride-1">Když jsme se nyní octli na neutěšené pusté pláni, kde jsem před nějakými osmi devíti hodinami nejen již byl, ale i&#160;viděl oba muže se skrývat (což jistě nikoho ani nenapadlo), tu jsem si poprvé s&#160;velkou hrůzou uvědomil, že vyslídíme-li je, můj známý trestanec se nejspíš bude domnívat, že ty vojáky jsem tam zavedl já. Ptal se mě přece, nejsem-li nějaký proradný spratek, a&#160;řekl, že bych byl lítá mladá bestie, kdybych pomáhal při štvanici na něho. Pomyslí si, že jsem doopravdy věrolomný spratek a&#160;bestie a&#160;že jsem ho zradil?</p>
			<p class="MLP_text ParaOverride-1">Nemělo smysl, abych si v&#160;té chvíli kladl takovou otázku. V&#160;té chvíli, kdy jsem zrovna seděl Joeovi na zádech, a&#160;Joe pode mnou klusal a&#160;skákal přes strouhy jako lovecký kůň a&#160;pobízel pana Wopsla, aby se nesvalil na ten svůj římský nos a&#160;hleděl s&#160;námi držet krok. Vojáci, rozvinutí do značně dlouhého řetězu s&#160;velkým rozstupem od muže k&#160;muži, kráčeli před námi. Ubírali jsme se směrem, kterým jsem se ráno ze začátku dal já a&#160;od něhož jsem se pak v&#160;mlze odchýlil. Nyní se mlha buď ještě nesnesla, nebo ji vítr rozehnal. V&#160;šeravé rudé záři zapadajícího slunce bylo zřetelně vidět bóji i&#160;čakan a&#160;násep baterie a&#160;protější břeh řeky, ačkoli všechno mělo mdle olověný nádech.</p>
			<p class="MLP_text ParaOverride-1">Se srdcem bušícím do Joeových rozložitých ramenou jako kovářský perlík jsem se rozhlížel na všechny strany, nespatřím-li nějakou známku po trestancích. Leč nic jsem nezahlédl, nic nezaslechl. Nejednou mě svým funěním a&#160;sípavým dechem notně polekal pan Wopsle, ale po chvíli jsem si na ty zvuky zvykl a&#160;dovedl jsem je rozlišit od zvuků, po kterých jsme stražili uši. Strašlivě ve mně hrklo, když se mi zazdálo, že dosud slyším vrzavé skřípání pilníku; byl to však jenom zvonek na hrdle ovečky. Ovce se přestávaly pást a&#160;bázlivě se po nás dívaly, kdežto dobytek, s&#160;hlavou otočenou po větru a&#160;odvrácenou od plískanice, na nás poulil oči hněvivě, jako by vinu za obojí tu nepříjemnost přikládal nám. Avšak kromě těchto zjevů a&#160;kromě ševelení zmírajícího dne na každičkém stéble trávy nic nerušilo ponuré ticho blat.</p>
			<p class="MLP_text ParaOverride-1">Vojáci postupovali směrem na starou baterii a&#160;my rázovali malý kousek za nimi, když vtom jsme se znenadání všichni zarazili. Na křídlech větru a&#160;deště se k&#160;nám totiž donesl dlouhý výkřik. A&#160;opakoval se. Přicházel z&#160;jisté dálky od východu, ale zněl dlouze a&#160;hlasitě. Ba zdálo se, že to křičí dva lidé nebo i&#160;víc hlasů současně&#160;– dalo-li se soudit z&#160;jakéhosi nesouzvuku tónů.</p>
			<p class="MLP_text ParaOverride-1">V&#160;tom smyslu se také seržant tlumeným hlasem dohovořoval s&#160;nejbližšími vojáky, když jsme je s&#160;Joem dohonili. Chvíli jsme ještě naslouchali a&#160;potom Joe (který měl dobrý úsudek) přisvědčil a&#160;pan Wopsle (který měl úsudek špatný) přisvědčil také. Seržant, člověk rázného založení, rozhodl, že se na volání nebude odpovídat, ale že výprava změní směr a&#160;mužstvo bude postupovat k&#160;místu, odkud se zvuky ozývají, „kalupem“. Odbočili jsme tedy vpravo (tam totiž ležel východ) a&#160;Joe se rozběhl tempem tak skvělým, že jsem se ho musel chytit jako klíště, abych se vůbec udržel v&#160;sedle.</p>
			<p class="MLP_text ParaOverride-1">Byl to nyní opravdu úprk, a&#160;jak to vyjádřil Joe jedinými dvěma slovy, která za celou tu dobu promluvil, „ňáko kvalt“. Po hrázích nahoru a&#160;dolů a&#160;přes stavidla, a&#160;žbluňk do strouhy, a&#160;hned zas hr napříč ostrým rákosím&#160;– nikdo nedbal, kudy se žene. Čím víc jsme se ke křiku blížili, tím bylo zřejmější, že to volá víc než jeden hlas. Chvílemi se zdálo, že volání úplně utichlo, a&#160;tu se vojáci zastavili. Jakmile se však znovu ozvalo, pustili se vojáci v&#160;jeho směru ještě rychleji než předtím, a&#160;my za nimi. Zakrátko jsme se k&#160;němu přiblížili natolik, že jsme rozeznávali, jak jeden hlas volá: „Vražda!“ a&#160;druhý: „Trestanci! Uprchlíci! Patrol, sem! Uprchlí trestanci! Patrol, tady!“ Potom se zdálo, jako by se oba hlasy udusily ve rvačce a&#160;potom se rozječely nanovo. A&#160;jen se ozvaly, vyrazili vojáci jako jeleni a&#160;Joe také.</p>
			<p class="MLP_text ParaOverride-1">Seržant utíkal první, když jsme doběhli skorem až k&#160;místu křiku, a&#160;dva z&#160;jeho vojáků se hnali hned v&#160;patách za ním. Muškety měli natažené a&#160;namířené, dřív než jsme se seběhli všichni.</p>
			<p class="MLP_text ParaOverride-1">„Tady jsou oba!“ oddychoval seržant, zatímco se pachtil na dně strouhy. „Vzdejte se, oba dva! Sper vás ďas, jste jako divá zvěř! Od sebe! Pusťte se!“</p>
			<p class="MLP_text ParaOverride-1">Voda cákala a&#160;bláto stříkalo a&#160;rozléhaly se kletby a&#160;létaly rány, když několik dalších vojáků seskočilo do strouhy na pomoc seržantovi a&#160;vyvleklo odtamtud mého trestance i&#160;toho druhého, každého zvlášť. Oba krváceli, popadali dech, láteřili a&#160;rvali se&#160;– ale ovšem, já je poznal hned.</p>
			<p class="MLP_text ParaOverride-1">„Pamatujte!“ promluvil můj trestanec a&#160;otíral si přitom rozedraným rukávem z&#160;obličeje krev a&#160;setřásal z&#160;prstů chomáče vyrvaných vlasů. „<span class="MLP_znak_kurziva_11b">Já</span> ho chytil! <span class="MLP_znak_kurziva_11b">Já</span> vám ho vydal! Pamatujte si to!“</p>
			<p class="MLP_text ParaOverride-1">„Na tom si nemusíš zrovna moc zakládat,“ odpověděl seržant. „Pramálo ti to prospěje, přítelíčku, když jsi v&#160;stejné bryndě sám. Dejte mu želízka!“</p>
			<p class="MLP_text ParaOverride-1">„Nečekám, že mi to nějak prospěje. Nechci z&#160;toho mít o&#160;nic víc, než z&#160;toho mám teď,“ řekl můj trestanec s&#160;lačným smíchem. <span class="CharOverride-1">„Já</span> ho chytil. On to ví. To mi stačí!“</p>
			<p class="MLP_text ParaOverride-1">Druhý trestanec byl v&#160;obličeji popelavě šedý a&#160;kromě staré jizvy na levé tváři byl zřejmě celý pomlácený a&#160;rozervaný. Nemohl pobrat ani tolik dechu, aby promluvil, až když každého zvlášť spoutali, a&#160;opíral se o&#160;vojáka, aby se vůbec udržel na nohou, a&#160;neupadl.</p>
			<p class="MLP_text ParaOverride-1">„Abyste věděl, strážný&#160;– chtěl mě zavraždit,“ byla jeho první slova.</p>
			<p class="MLP_text ParaOverride-1">„Že jsem ho chtěl zavraždit?“ opáčil můj trestanec opovržlivě. „Chtěl a&#160;neudělal to? Já ho chytil a&#160;vydal jsem ho&#160;– to jsem udělal. Nejenom že jsem mu překazil, aby se vůbec dostal z&#160;blat, ale přivlekl jsem ho až sem&#160;– přivlekl jsem ho takhle daleko z&#160;jeho cesty zpátky. Tenhle lotr je prosím nóbl pán! A&#160;mým přičiněním dostala galej svýho nóbl vězně nazpátek. Jeho zavraždit? To by mi věru stálo za to ho vraždit, když jsem mu mohl posloužit hůř tím, že ho přivleču zpátky!“</p>
			<p class="MLP_text ParaOverride-1">Druhý trestanec dosud těžce sípal: „Chtěl mě&#160;– chtěl mě&#160;– za&#160;– zavraždit. Jste&#160;– jste svědky!“</p>
			<p class="MLP_text ParaOverride-1">„Podívejte!“ obrátil se můj trestanec na seržanta. „Jen vlastníma silama jsem uprchl z&#160;vězeňský lodi&#160;– hop do vody a&#160;dokázal jsem to! Stejně dobře jsem mohl prchnout z&#160;týhle vražedný mrazivý pláně tady&#160;– podívejte se mi na nohu, nenajdete na ní kousek železa&#160;–, kdybych nebyl kápl na to, že tady je on. Nechat jeho, aby dosáhl svobody? Nechat jeho, aby měl užitek z&#160;toho, na co jsem přišel já? Nechat jeho, aby mě zas a&#160;znova využíval jako ošlapka? Znova a&#160;pořád? I&#160;to to! Kdybych bejval tamhle dole,“ tu mávl spoutanýma rukama důrazně ke strouze, „zhebnul, byl bych mu zmáčkl krk tak pevně, že byste mi ho byli zaručeně našli v&#160;rukou!“</p>
			<p class="MLP_text ParaOverride-1">Druhý uprchlík, který měl očividně ze svého druha nevýslovnou hrůzu, opakoval: „Chtěl mě zavraždit. Kdybyste nebyli přišli, byl bych teď mrtev.“</p>
			<p class="MLP_text ParaOverride-1">„Lže!“ zvolal můj trestanec s&#160;divokým důrazem. „Je rozenej lhář a&#160;jako lhář taky umře. Podívejte se mu do obličeje&#160;– nemá to tam vepsáno? Vyzývám ho, aby se mi podíval přímo do očí. Oč, že to neudělá!“</p>
			<p class="MLP_text ParaOverride-1">Druhý se pokusil o&#160;pohrdavý úsměšek&#160;– ale nedokázal jím potlačit nervózní poškubávání úst v&#160;jakýkoli pevný výraz&#160;– a&#160;díval se po vojácích a&#160;díval se dokola po blatech a&#160;po obloze, ale rozhodně se nepodíval na svého protivníka.</p>
			<p class="MLP_text ParaOverride-1">„Vidíte ho?“ pokračoval můj trestanec. „Vidíte, co je to za lotra? Vidíte ty podlý a&#160;uhejbavý oči? Zrovna tak se díval, když jsme spolu stáli před soudem. Ani jednou se na mě nepodíval.“</p>
			<p class="MLP_text ParaOverride-1">Druhý, jenž ustavičně pocukával a&#160;pohyboval suchými rty a&#160;ne­klidně těkal kolem sebe očima hned do dálky, hned do blízka, konečně stočil na vteřinku pohled na svého protivníka a&#160;se slovy: „Podívaná na tebe nestojí zrovna za moc,“ napůl výsměšně mrkl po jeho spoutaných rukou. V&#160;tom okamžiku se můj trestanec strašlivě rozběsnil, že nebýt zákroku vojáků, byl by se na něho vrhl. „Neříkal jsem vám,“ připojil potom druhý trestanec, „že by mě zavraždil, kdyby mohl?“ A&#160;kdekdo jasně viděl, jak se třese strachy a&#160;jak mu na rtech naskakují podivné bílé vločky jako lehounký sněhový poprašek.</p>
			<p class="MLP_text ParaOverride-1">„Tak dost řečnění,“ rozhodl seržant. „Zapalte ty pochodně.“</p>
			<p class="MLP_text ParaOverride-1">Jeden z&#160;vojáků, který místo muškety nesl koš, k&#160;němu poklekl, aby ho otevřel, a&#160;tu se můj trestanec poprvé rozhlédl kolem sebe a&#160;spatřil mne. Jen jsme sem doběhli, svezl jsem se na kraji strouhy Joeovi ze zad a&#160;od té chvíle jsem sebou ani nehnul. Podíval jsem se na něho dychtivě, když na mne nyní pohlédl, lehce jsem zavrtěl rukama a&#160;zakroutil hlavou. Hned od začátku jsem čekal na to, až mě uvidí, abych se ho pokusil ujistit o&#160;své nevině. Nebylo mi však ani dost málo jasné, pochopil-li vůbec můj záměr, protože mi věnoval pohled, kterému jsem nerozuměl, a&#160;všechno to se událo v&#160;jediném okamžiku. Ale i&#160;kdyby se na mne byl díval hodinu nebo den, nikdy později bych si nebyl mohl připamatovat jeho tvář s&#160;výrazem pozornějším, než jaký měl tu chvíli.</p>
			<p class="MLP_text ParaOverride-1">Voják s&#160;košem brzy zažehl světlo a&#160;zapálil tři čtyři pochodně; jednu si nechal sám a&#160;ostatní rozdělil. Už předtím byla skorem tma, ale teď se zdála tma velmi hustá a&#160;krátce nato úplně černá. Než jsme z&#160;toho místa odešli, vystřelili čtyři vojáci, stojící v&#160;kruhu, dvakrát do vzduchu. Vzápětí jsme spatřili, jak kus za námi vzplanuly jiné pochodně a&#160;ještě jiné na blatech na protějším břehu řeky. „Hotovo,“ řekl seržant, „pochodem v&#160;chod!“</p>
			<p class="MLP_text ParaOverride-1">Neušli jsme ještě daleko, když před námi zaduněly tři dělové rány s&#160;takovým rachotem, že mi připadalo, jako by mi bylo v&#160;uchu něco prasklo. „Už tě na palubě čekají,“ oznámil seržant mému trestanci. „Vědí, že se vracíš. Nezůstávej pozadu, přítelíčku. Zmenši ten rozestup.“</p>
			<p class="MLP_text ParaOverride-1">Eskortovali oba odděleně od sebe a&#160;každý kráčel obklopen svou vlastní stráží. Držel jsem se nyní Joea za ruku a&#160;Joe nesl jednu pochodeň. Pan Wopsle sice navrhl, abychom šli domů, ale Joe chtěl rozhodně setrvat až do konce, a&#160;proto jsme šli s&#160;vojáky dál. Cesta byla teď celkem obstojná a&#160;vedla povětšině po kraji řeky, pouze tam, kde se zdvíhala hráz s&#160;malinkým větrným mlýnem nahoře a&#160;s&#160;bahnitým splavem, jsme občas odbočovali do strany. Když jsem se ohlédl, viděl jsem, jak se za námi táhnou ostatní světla. Z&#160;pochodní, které jsme nesli, odpadávaly na pěšinu velké chuchvalce ohně a&#160;také ty jsem viděl na zemi čadit a&#160;prskat. Jinak jsem neviděl nic než čirou tmu. Naše světla ohřívala svým smolným žárem vzduch kolem nás a&#160;zdálo se, že se to oběma zajatcům při tom belhavém pochodu uprostřed mušket celkem zamlouvá. Nemohli jsme jít rychle, protože kulhali; a&#160;byli tak vyčerpaní, že jsme museli několikrát zastavit, aby si odpočinuli.</p>
			<p class="MLP_text ParaOverride-1">Tak jsme pochodovali asi hodinu, až jsme došli k&#160;hrubé dřevěné boudě u&#160;přístavního můstku. U&#160;boudy stála stráž, stavěla nás a&#160;seržant řekl heslo. Potom jsme vešli do boudy, kde to páchlo tabákem a&#160;čerstvým vápnem; uvnitř hořel jasný oheň a&#160;byla tam lampa, stojan na muškety, buben a&#160;nízká dřevěná pryčna jako nějaký nadměrný mandl bez mechanismu, schopná pojmout najednou snad tucet vojáků. Tři čtyři vojáci, kteří leželi v&#160;pláštích, nejevili o&#160;nás žádný valný zájem, nýbrž pouze zvedli hlavu, rozespale si nás prohlédli a&#160;zase se pak uložili. Seržant podal jakési hlášení a&#160;zapsal cosi do knihy a&#160;potom dostala eskorta provázející trestance, kterému říkám druhý, rozkaz odvést ho na palubu prvního.</p>
			<p class="MLP_text ParaOverride-1">Můj trestanec se na mne, kromě toho jediného pohledu předtím, už víckrát nepodíval. Zatímco jsme čekali v&#160;boudě, stál před ohněm a&#160;zamyšleně hleděl do plamenů nebo si střídavě opíral hned jednu, hned druhou nohu o&#160;výstupek v&#160;krbu a&#160;zamyšleně se na ně díval, jako by je litoval za to, co právě zkusily. Znenadání se otočil k&#160;seržantovi a&#160;promluvil:</p>
			<p class="MLP_text ParaOverride-1">„Rád bych něco řek, co se týká tohohle útěku. Třeba to pomůže, aby kvůli mně nepadlo podezření na někoho jinýho.“</p>
			<p class="MLP_text ParaOverride-1">„Můžeš vypovědět, co chceš,“ odpověděl seržant, který stál proti němu a&#160;se založenýma rukama si ho chladně prohlížel, „ale není žádný důvod, proč bys to měl říkat tady. Budeš mít ještě dost příležitosti o&#160;tom mluvit i&#160;o&#160;tom poslouchat, než to všechno skončí, to dobře víš.“</p>
			<p class="MLP_text ParaOverride-1">„Vím, ale tohle je jiná věc, něco úplně jinšího. Člověk nemůže dlouho hladovět, aspoň já nemůžu. Vzal jsem si krapet jídla v&#160;tý vesnici tamhle vzadu&#160;– tam, co kostel stojí až skorem na samejch blatech.“</p>
			<p class="MLP_text ParaOverride-1">„Chceš říci ukradl,“ pravil seržant.</p>
			<p class="MLP_text ParaOverride-1">„A&#160;povím vám kde. U&#160;kovářů.“</p>
			<p class="MLP_text ParaOverride-1">„I&#160;hleďme!“ zvolal seržant a&#160;zadíval se na Joea.</p>
			<p class="MLP_text ParaOverride-1">„I&#160;hleďme, Pipe!“ zvolal Joe a&#160;zadíval se na mne.</p>
			<p class="MLP_text ParaOverride-1">„Byl to jen nějakej ten vejškrabek od jídla&#160;– nic víc&#160;– a&#160;lok žitný a&#160;sekaná.“</p>
			<p class="MLP_text ParaOverride-1">„Pohřešil jste opravdu něco, kováři, například právě tu sekanou?“ zeptal se seržant důvěrným šeptem.</p>
			<p class="MLP_text ParaOverride-1">„Moje žena&#160;– právě tu chvíli, jak jste přišli. Pamatuješ, Pipe, viď?“</p>
			<p class="MLP_text ParaOverride-1">„Tak,“ řekl můj trestanec a&#160;stočil jaksi posmutněle pohled na Joea, ale o&#160;mne ani okem nezavadil, „tak vy jste ten kovář? Pak vám teda s&#160;lítostí řeknu, že jsem vám tu sekanou snědl.“</p>
			<p class="MLP_text ParaOverride-1">„Ví Bůh, že vám ji přeju&#160;– pokud vůbec kdy byla moje,“ odpověděl Joe s&#160;omluvnou vzpomínkou na kovářku. „Nevíme, co jste komu udělal, ale stejně bysme vás za to nebyli nechali zajít hlady, náš ubohý spolubližní.&#160;– Co říkáš, Pipe, nechali?“</p>
			<p class="MLP_text ParaOverride-1">To něco, čeho jsem si povšiml dříve, škytlo mužovi opět v&#160;hrdle, a&#160;odvrátil se zády. Člun se právě vrátil, mužova eskorta čekala připravena, a&#160;doprovodili jsme ho tedy na přístavní můstek, postavený z&#160;hrubých kůlů a&#160;kamenů, a&#160;viděli jsme, jak ho strkají do člunu obsazeného u&#160;vesel posádkou z&#160;trestanců, jako byl on. Nikdo se nezdál překvapený, že ho vidí, nikoho zjevně nezajímalo, že ho vidí, nikdo nejevil radost, že ho vidí, ani lítost, že ho vidí, a&#160;nikdo nepromluvil slůvko, až na to, že kdosi v&#160;člunu zavrčel jako na psy: „<span class="MLP_znak_kurziva_11b">Hněte sebou!</span>“, což byl rozkaz, aby veslaři zabrali. V&#160;záři pochodní jsme spatřili černou masu galeje pohupovat se kousek opodál od bahnitého břehu jako bohaprázdnou archu Noemovu. Zatarasená a&#160;zamřížovaná a&#160;zakotvená mohutnými rezavými řetězy, připadala ta vězeňská loď mým dětským zrakům stejně spoutaná okovy jako její vězňové. Viděli jsme člun přirazit ze strany ke galeji a&#160;viděli jsme, jak mého trestance vyvádějí po boku nahoru, až nám zmizel z&#160;očí. Potom zbytky pochodní, odhozené přes palubu, dopadly syčivě do vody a&#160;zhasly, jako by s&#160;ním byl navždy konec.</p>
		</div>
</body>
</html>