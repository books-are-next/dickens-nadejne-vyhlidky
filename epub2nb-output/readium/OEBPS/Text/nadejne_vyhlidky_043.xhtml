<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nadejne_vyhlidky-40</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nadejne_vyhlidky-40" xml:lang="cs-CZ">
		<div class="Z-kladn--textový-r-meček">
			<p id="_idParaDest-39" class="MLP_uroven2_kapitola ParaOverride-1">Kapitola třicátá devátá</p>
			<p class="MLP_text_bez1radku ParaOverride-1">Bylo mi třiadvacet let. Neslyšel jsem už jediné další slovo, které by mi objasnilo otázku mých vyhlídek, a&#160;od mých třiadvacátých narozenin uplynul již týden. Déle než před rokem jsme se odstěhovali z&#160;Barnardova dvora a&#160;bydleli jsme nyní v&#160;Templu. Náš byt byl v&#160;Zahradním dvoře, dole u&#160;řeky.</p>
			<p class="MLP_text ParaOverride-1">S&#160;panem Pocketem jsem se co do našeho původního vztahu před nějakým časem rozešel, ale jinak jsme i&#160;nadále zůstávali v&#160;nejlepším přátelském poměru. Přes svou neschopnost pustit se do něčeho vážného&#160;– která, doufám, vyvěrala z&#160;vratkosti a&#160;neúplnosti držby, na jejímž podkladě jsem pobíral svůj příjem&#160;– jsem měl zálibu ve čtení a&#160;čítal jsem pravidelně kolik hodin denně. Ta věc s&#160;Herbertem se stále příznivě vyvíjela a&#160;se mnou dopadalo všechno tak, jak jsem to vylíčil ke konci předminulé kapitoly.</p>
			<p class="MLP_text ParaOverride-1">Obchodní záležitost odvedla Herberta na cestu do Marseille. Byl jsem sám a&#160;chmurně jsem si uvědomoval, že jsem sám. Sklíčený a&#160;nepokojný, dlouho doufající, že zítřek nebo příští týden vyjasní mou budoucnost, a&#160;dlouho zklamávaný, hořce jsem postrádal veselou tvář a&#160;ochotnou odezvu svého přítele.</p>
			<p class="MLP_text ParaOverride-1">Bylo bídné počasí; vichr a&#160;déšť, vichr a&#160;déšť, a&#160;ve všech ulicích bláto, bláto, hluboké bláto. Den za dnem se od východu přes Londýn valil obrovský těžký příkrov, a&#160;valil se dosud, jako by na východě bylo mračen a&#160;větru do věků. Tak divé byly poryvy vichru, že ze střech vysokých budov v&#160;městě trhaly olovo; na venkově vyvracely stromy z&#160;kořenů a&#160;odnášely křídla větrných mlýnů a&#160;od moře docházely smutné zvěsti o&#160;ztroskotání a&#160;smrti. Toto řádění vichřice provázely zběsilé průtrže mračen a&#160;den právě ukončený, když jsem s&#160;večerem usedal ke čtení, byl ze všech nejhorší.</p>
			<p class="MLP_text ParaOverride-1">Od těch časů se s&#160;onou částí Templu udály rozličné změny a&#160;dnes už nemá tak osamělý vzhled, jako měla tehdy, ani není tak nechráněná proti řece. Bydleli jsme v&#160;nejvyšším patře posledního domu a&#160;vichr, který burácel proti proudu řeky, otřásal toho dne domem jako dělové salvy nebo mořský příboj. Když se s&#160;ním přihnal liják a&#160;tříštil se o&#160;okna a&#160;já k&#160;nim zdvihl oči, jak sebou lomcovala, připadlo mi, tak že bych si mohl představit sebe v&#160;majáku bičovaném bouří. Občas se z&#160;komína do pokoje vyvalil dým, jako by neměl odvahu vyletět do takové noci, a&#160;když jsem na chvíli otevřel dveře a&#160;pohlédl po schodišti dolů, byly lampy na schodech zhaslé. A&#160;když jsem si rukama zastínil obličej a&#160;díval se černými okny ven (pootevřít je i&#160;jen sebemíň bylo při takovém povětří a&#160;dešti zhola vyloučeno), viděl jsem, že lampy na dvoře jsou zhaslé a&#160;že lampy na mostech a&#160;na břehu blikavě skomírají a&#160;že vítr rozmetává ohně v&#160;bárkách na řece a&#160;spolu s&#160;deštěm před sebou žene uhlíky jako řeřavé krůpěje.</p>
			<p class="MLP_text ParaOverride-1">Četl jsem s&#160;hodinkami na stole, protože jsem měl v&#160;úmyslu v&#160;jedenáct hodin knihu zavřít. Když jsem ji sklapl, odbíjely hodiny u&#160;sv. Pavla i&#160;na všech četných kostelech v&#160;City&#160;– některé vedly, některé doprovázely, některé následovaly&#160;– právě tu hodinu. Vítr onen hlahol podivně přerýval a&#160;já poslouchal a&#160;přemýšlel, jak do něho duje a&#160;opírá se do něho a&#160;kouskuje ho, když vtom jsem zaslechl kroky na schodech.</p>
			<p class="MLP_text ParaOverride-1">Nezáleží na tom, jaké pošetilé podráždění zavinilo, že jsem se lekl a&#160;s&#160;hrůzou je spojoval s&#160;kroky zemřelé sestry. Ale v&#160;okamžiku to pominulo a&#160;já se znovu zaposlouchal a&#160;slyšel, jak kroky cestou nahoru klopýtají. Teprve pak jsem si vzpomněl, že světla na schodišti jsou zhaslá, a&#160;vzal jsem proto stolní lampu a&#160;vyšel s&#160;ní na nejhořejší schod.</p>
			<p class="MLP_text ParaOverride-1">Kdokoli byl dole, zastavil se, když spatřil mou lampu, protože bylo úplné ticho.</p>
			<p class="MLP_text ParaOverride-1">„Kdo je tam? Je někdo dole?“ zvolal jsem, jak jsem se díval dolů.</p>
			<p class="MLP_text ParaOverride-1">„Tak, tak,“ řekl hlas ze tmy pode mnou.</p>
			<p class="MLP_text ParaOverride-1">„Do kterého patra jdete?“</p>
			<p class="MLP_text ParaOverride-1">„Až nahoru. K&#160;panu Pipovi.“</p>
			<p class="MLP_text ParaOverride-1">„To je moje jméno.&#160;– Stalo se něco?“</p>
			<p class="MLP_text ParaOverride-1">„Ne, nestalo,“ odpověděl hlas. A&#160;muž přicházel blíž. </p>
			<p class="MLP_text ParaOverride-1">Ruku s&#160;lampou jsem měl nataženou přes zábradlí a&#160;muž pomalu došel do jejího světla. Byla to lampa se stínítkem, aby svítila na knihu, a&#160;vrhala velmi úzký kužel světla, takže se v&#160;něm ukázal jen na pouhý okamžik a&#160;hned zase z&#160;něho vyšel. V&#160;onom okamžiku jsem spatřil tvář, která mi byla úplně neznámá a&#160;dívala se nahoru s&#160;nepochopitelným výrazem dojetí a&#160;potěšení z&#160;pohledu na mne.</p>
			<p class="MLP_text ParaOverride-1">Jak muž stoupal dál, sledoval jsem ho lampou a&#160;rozeznal jsem, že oblek má sice důkladný, ale hrubý&#160;– jako mořeplavec. Že má dlouhé, ocelově šedé vlasy. Že mu je něco kolem šedesátky. Že to je svalnatý muž, pevný v&#160;nohou, a&#160;že je snědý a&#160;ošlehaný od vší pohody i&#160;nepohody. Když vystoupal na poslední nebo předposlední schod a&#160;světlo lampy nás ozářilo oba, s&#160;jakýmsi hloupým úžasem jsem spatřil, že ke mně natahuje obě ruce.</p>
			<p class="MLP_text ParaOverride-1">„Co vás přivádí, prosím?“ zeptal jsem se.</p>
			<p class="MLP_text ParaOverride-1">„Co mě přivádí?“ opakoval a&#160;zarazil se. „Ba, jistěže. Vysvětlím vám, co mě přivádí, jestli dovolíte.“</p>
			<p class="MLP_text ParaOverride-1">„Přejete si jít dál?“</p>
			<p class="MLP_text ParaOverride-1">„Tak, tak,“ přisvědčil, „přeju si jít dál, mladej pane.“ </p>
			<p class="MLP_text ParaOverride-1">Tu otázku jsem mu položil dost nepohostinně, protože ve mně budilo nelibost to jakési veselé a&#160;uspokojené poznání, které mu dosud zářilo v&#160;tváři. Budilo ve mně nelibost, protože jsem v&#160;tom spatřoval náznak, že muž ode mne očekává stejnou odezvu. Ale přesto jsem ho zavedl do pokoje, odkud jsem před chvílí vyšel, a&#160;když jsem postavil lampu na stůl, požádal jsem ho, jak zdvořile jsem mohl, aby mi vysvětlil, co ho přivádí.</p>
			<p class="MLP_text ParaOverride-1">Rozhlédl se kolem sebe s&#160;prazvláštním výrazem&#160;– s&#160;výrazem udivené radosti, jako kdyby měl nějaký podíl na věcech, které obdivuje&#160;–, a&#160;svlékl si hrubý plášť a&#160;odložil klobouk. Tu jsem viděl, že má hlavu vrásčitou a&#160;holou a&#160;že mu ty dlouhé ocelově šedivé vlasy rostou jen na skráních a&#160;vzadu. Ale neviděl jsem nic, co by mi i&#160;jen sebemíň napovědělo, proč přišel. Naopak, v&#160;příštím okamžiku jsem spatřil, že proti mně opět natahuje obě ruce.</p>
			<p class="MLP_text ParaOverride-1">„Co to má znamenat?“ zeptal jsem se napůl s&#160;podezřením, že před sebou mám šílence.</p>
			<p class="MLP_text ParaOverride-1">Přestal se na mne dívat a&#160;pomaličku si pravou rukou přejel přes hlavu. „Je to pro jednoho zklamání,“ řekl drsným, přerývavým hlasem, „když se tak dlouho těšil a&#160;cestuje z&#160;takové dálky. Ale není to vaše vina&#160;– není to vina žádnýho z&#160;nás. Za minutku se dovíte víc. Nechte mě jen minutku, prosím vás.“</p>
			<p class="MLP_text ParaOverride-1">Posadil se do křesla, které stálo před krbem, a&#160;velkýma, snědýma, žilnatýma rukama si zakryl čelo. Tu jsem se na něho pozorně zadíval a&#160;maličko jsem od něho poodstoupil,&#160;ale nepoznával jsem ho.</p>
			<p class="MLP_text ParaOverride-1">„Není nikdo nablízku?“ ozval se a&#160;ohlédl se přitom přes rameno. „Nebo je?“</p>
			<p class="MLP_text ParaOverride-1">„Proč se takhle ptáte, vy, cizí člověk, který v&#160;tuhle noční dobu přijde ke mně do bytu?“ opáčil jsem.</p>
			<p class="MLP_text ParaOverride-1">„Jste pašák,“ odpověděl a&#160;potřásl na mne hlavou s&#160;rozvážným zalíbením, zároveň svrchovaně nepochopitelným i&#160;svrchovaně pobuřujícím. „To jsem rád, že se&#160;z vás vyklubal pašák! Ale ruce pryč ode mne! Kdybyste mě chytil, moc by vás to potom mrzelo.“</p>
			<p class="MLP_text ParaOverride-1">Upustil jsem od úmyslu, který postřehl,&#160;protože jsem ho poznal! Ani teď jsem si ještě nedovedl připamatovat byť jedinký rys, ale poznal jsem ho. I&#160;kdyby vítr a&#160;déšť byly smetly všechna mezilehlá léta, rozmetaly všechny mezilehlé překážky a&#160;zavály nás na onen hřbitov, kde jsme si prvně stáli tváří v&#160;tvář v&#160;poměru tak rozdílném, nebyl bych mohl svého trestance poznat zřetelněji, než jsem ho poznal teď, jak tak seděl v&#160;křesle před krbem. Zbytečně vytáhl z&#160;kapsy pilník a&#160;ukázal mi ho; zbytečně si odvázal šátek s&#160;krku a&#160;ovinul si ho kolem hlavy; zbytečně se zimomřivě zachoulil do vlastního objetí a&#160;přešel třaslavě pokoj a&#160;ohlížel se, poznávám-li ho. Poznal jsem ho dřív, než mi pomohl jediným z&#160;těch náznaků, ačkoli ještě okamžik předtím jsem si nebyl vědom ani nejvzdálenějšího tušení o&#160;jeho totožnosti.</p>
			<p class="MLP_text ParaOverride-1">Vrátil se k&#160;místu, kde jsem stál, a&#160;znovu proti mně natáhl obě ruce. Nevěděl jsem, co si mám počít&#160;– neboť samým údivem jsem byl úplně bezradný&#160;–, a&#160;podal jsem mu tedy zdráhavé ruce. Vřele se jich chopil, zdvihl si je ke rtům, políbil mi je a&#160;ponechal si je ve svých.</p>
			<p class="MLP_text ParaOverride-1">„Jednal jste šlechetně, milej hochu,“ řekl. „Šlechetnej Pip! A&#160;já na to nikdá nezapomněl!“</p>
			<p class="MLP_text ParaOverride-1">Vtom učinil pohyb, jako by se mě chystal dokonce obejmout, a&#160;tu jsem mu položil ruku na prsa a&#160;odstrčil jsem ho.</p>
			<p class="MLP_text ParaOverride-1">„Počkejte!“ řekl jsem. „Zadržte! Jste-li mi vděčný za to, co jsem udělal, když jsem byl malý chlapec, dal jste doufám svou vděčnost najevo tím, že jste se ve svém způsobu života polepšil. Přišel-li jste sem, abyste mi poděkoval, nebylo to vůbec zapotřebí. Ale našel jste si mě, a&#160;musí tedy být něco dobrého v&#160;citu, který vás sem přivedl, a&#160;já vás nechci odhánět; ale musíte jistě pochopit&#160;– že&#160;–“</p>
			<p class="MLP_text ParaOverride-1">Prapodivný utkvělý pohled, který na mne upíral, tak upoutal mou pozornost, že mi další slova uvázla na jazyku.</p>
			<p class="MLP_text ParaOverride-1">„Povídal jste,“ připomněl mi, když jsme si chvíli hleděli mlčky do očí, „že musím jistě pochopit. Co musím jistě pochopit?“</p>
			<p class="MLP_text ParaOverride-1">„Že za dnešních odlišných okolností nemůže být mým přáním obnovit ten nahodilý styk s&#160;vámi z&#160;dávných časů. S&#160;radostí věřím, že jste se kál a&#160;napravil. S&#160;radostí vám to říkám. S&#160;radostí přijímám, že jste mi v&#160;domnění, že si zasloužím díky, přišel poděkovat. Ale přes to všechno se naše cesty různí. Jste promoklý a&#160;vypadáte unaveně. Chtěl byste se něčeho napít, než odejdete?“</p>
			<p class="MLP_text ParaOverride-1">Přehodil si zatím zase šátek volně kolem krku, a&#160;jak tak stál a&#160;pronikavě mě pozoroval, žmoulal jeho delší cíp. „Myslím,“ odpověděl, ještě stále s&#160;cípem nákrčníku v&#160;ústech a&#160;ještě stále s&#160;pohledem upřeným na mne, „myslím, že bych se <span class="MLP_znak_kurziva_11b">chtěl</span> napít (děkuju vám), než odejdu.“</p>
			<p class="MLP_text ParaOverride-1">Na pomocném stolku byl příruční tác s&#160;různým pitím. Přenesl jsem ho na stůl u&#160;krbu, a&#160;zeptal jsem se svého trestance, co by chtěl. Klepl prstem na jednu z&#160;lahví, aniž se na ni podíval nebo promluvil, a&#160;já mu namíchal trochu horkého grogu. Snažil jsem se při jeho přípravě udržet pevnou ruku, ale muž, který se s&#160;dlouhým roztřepeným cípem nákrčníku dosud mezi zuby&#160;– očividně zapomenutým&#160;– opřel v&#160;křesle, na mne hleděl tak, že jsem jen velmi těžko ruku zvládl. Když jsem konečně před něj postavil sklenici, s&#160;úžasem jsem si všiml, že má oči zalité slzami.</p>
			<p class="MLP_text ParaOverride-1">Až do té chvíle jsem zůstával stát, abych nijak nezastíral, že bych rád viděl, kdyby už odešel. Ale dojatý výraz toho člověka dojal i&#160;mne a&#160;já pocítil slabý osten studu. „Doufám,“ řekl jsem, když jsem si chvatně nalil něco do sklenice také pro sebe a&#160;přitáhl si ke stolu židli, „že v&#160;tom nebudete vidět žádnou drsnost, co jsem vám tady právě povídal. Neměl jsem nic takového vůbec v&#160;úmyslu, a&#160;byl-li jsem drsný, pak toho lituju. Přeju vám všechno nejlepší a&#160;hodně štěstí!“</p>
			<p class="MLP_text ParaOverride-1">Jak jsem nesl sklenici k&#160;ústům, pohlédl překvapeně na cíp nákrčníku, který mu vyklouzl z&#160;úst, když je otevřel, a&#160;podal mi ruku. Stiskl jsem mu ji a&#160;potom se muž napil a&#160;přejel si rukávem oči a&#160;čelo.</p>
			<p class="MLP_text ParaOverride-1">„Jak jste si zařídil život?“ zeptal jsem se.</p>
			<p class="MLP_text ParaOverride-1">„Farmařil jsem, choval jsem ovce, pěstoval dobytek a&#160;dělal všelicos jinýho,“ odpověděl, „tam daleko v&#160;tom novým světě, mnohej tisíc mil bouřlivýho moře odsud.“</p>
			<p class="MLP_text ParaOverride-1">„Vedlo se vám, doufám, že?“</p>
			<p class="MLP_text ParaOverride-1">„Vedlo se mi&#160;– báječně. Co tam šlo se mnou jinejch a&#160;taky se jim vedlo, ale nikomu se nevedlo dávno tak jako mně. Jsem tím pověstnej.“</p>
			<p class="MLP_text ParaOverride-1">„To rád slyším.“</p>
			<p class="MLP_text ParaOverride-1">„Doufal jsem, že to od vás uslyším, můj hochu drahá.“</p>
			<p class="MLP_text ParaOverride-1">Vůbec jsem nesečkal, abych se pokusil pochopit smysl těch slov nebo tón, jakým je pronesl, a&#160;zabočil jsem hned na věc, která mi zrovna přišla na mysl.</p>
			<p class="MLP_text ParaOverride-1">„Ten člověk, co jste ho za mnou kdysi poslal,“ tázal jsem se, „viděl jste ho ještě někdy po tom, co na sebe vzal ten váš úkol?“</p>
			<p class="MLP_text ParaOverride-1">„Už jsem ho v&#160;životě nezahlíd. Ani se to nedalo čekat.“</p>
			<p class="MLP_text ParaOverride-1">„Poctivě přišel a&#160;přinesl mi dvě librové bankovky. Byl jsem tehdy chudý chlapec, jak víte, a&#160;pro chudého chlapce to bylo malé jmění. Ale jako vám, i&#160;mně se od té doby vedlo a&#160;musíte mi dovolit, abych vám je vrátil. Můžete jimi podarovat jiného chudého chlapce.“ Vytáhl jsem tobolku.</p>
			<p class="MLP_text ParaOverride-1">Pozoroval mě, jak pokládám tobolku na stůl a&#160;otvírám ji, a&#160;pozoroval mě, jak z&#160;jejího obsahu vybírám dvě librové bankovky. Byly čisté a&#160;nové a&#160;já je rozložil a&#160;podal jsem mu je. Vzal je, a&#160;stále mě pozoruje, položil jednu na druhou, přehnul je po délce, zkroutil je, nad lampou je zapálil a&#160;zuhelnatělý zbytek odhodil na tác.</p>
			<p class="MLP_text ParaOverride-1">„Dovolíte mi tu smělost,“ řekl potom s&#160;úsměvem, který se podobal zamračení, a&#160;se zamračením, které se podobalo úsměvu, „abych se vás zeptal, <span class="MLP_znak_kurziva_11b">v&#160;čem</span> se vám tak vedlo od těch časů, co jsme se my dva setkali tam venku na těch pustejch zimavejch blatech?“</p>
			<p class="MLP_text ParaOverride-1">„V&#160;čem?“</p>
			<p class="MLP_text ParaOverride-1">„Tak, tak!“</p>
			<p class="MLP_text ParaOverride-1">Vyprázdnil sklenici, vstal a&#160;postavil se ze strany k&#160;ohni se svou těžkou snědou rukou na krbové římse. Jednu nohu si položil nahoru na mříž, aby si ji usušil a&#160;zahřál, a&#160;z&#160;mokré boty se začalo pářit; ale nepodíval se ani na botu, ani na oheň, nýbrž bez ustání se díval na mne. A&#160;teprve nyní jsem se začal chvět.</p>
			<p class="MLP_text ParaOverride-1">Když se mi rozlepily rty a&#160;vydaly nějaká slova, která neměla vůbec zvuk, napjal jsem všechny síly, abych mu pověděl (ačkoliv jsem to nedokázal zřetelně), že si mě osud vybral za dědice jistého majetku.</p>
			<p class="MLP_text ParaOverride-1">„Smí se pouhej červ zeptat, jakýho majetku?“ otázal se.</p>
			<p class="MLP_text ParaOverride-1">Zakoktal jsem: „Nevím.“</p>
			<p class="MLP_text ParaOverride-1">„Smí se pouhej červ zeptat, čího majetku?“ tázal se dál.</p>
			<p class="MLP_text ParaOverride-1">Opět jsem zakoktal: „Nevím.“</p>
			<p class="MLP_text ParaOverride-1">„Jestlipak by se mi podařilo uhodnout, to mě zajímá,“ řekl trestanec, „kolik asi máte příjmu ode dne, co jste plnoletej? No, zkusím třeba první číslici. Pět?“</p>
			<p class="MLP_text ParaOverride-1">Srdce mi bušilo jako perlík, dopadající v&#160;nepravidelném tempu. Zdvihl jsem se ze židle, postavil jsem se za ni a&#160;s&#160;rukou na lenochu jsem na něho třeštil oči.</p>
			<p class="MLP_text ParaOverride-1">„Co se tejče poručníka,“ pokračoval. „Musel tady bejt nějakej poručník nebo něco jinýho, byl jste přeci nezletilej. Možná takhle advokát. No, zkusím třeba první písmeno. Nezačínalo náhodou jméno toho advokáta od J?“</p>
			<p class="MLP_text ParaOverride-1">Celá pravda mého postavení mne najednou udeřila jako blesk. A&#160;všechna zklamání, nebezpečí, pohany, všemožné důsledky, které s&#160;sebou vlekla, se na mne řítily takovou lavinou, že mě zavalily a&#160;strhly a&#160;já musel zápasit o&#160;každičké nadechnutí.</p>
			<p class="MLP_text ParaOverride-1">„Dejme tomu,“ mluvil dál, „že člověk, co si najmul toho advokáta, co jeho jméno začíná od J, a&#160;je to třeba Jaggers&#160;– dejme tomu, že připlul přes moře do Portsmouthu a&#160;tam vystoupil a&#160;chtěl jet dál k&#160;vám. ‚Ale našel jste si mě,‘ to jste zrovinka teď povídal. Hm! Ale jakpak jsem si vás našel? No, napsal jsem z&#160;Portsmouthu jedný osobě v&#160;Londýně o&#160;vaši přesnou adresu. A&#160;jméno tý osoby? No, Wemmick!“</p>
			<p class="MLP_text ParaOverride-1">Nebyl bych ze sebe dokázal vypravit jediné slovo, i&#160;kdybych si tím měl zachránit život. Stál jsem s&#160;jednou rukou na lenochu židle a&#160;s&#160;druhou na prsou, přímo jsem se dusil&#160;– tak jsem stál a&#160;třeštil na něho oči, až jsem hmátl po židli, když se pokoj začal kymácet a&#160;točit. Muž mě zachytil, odtáhl mě k&#160;pohovce a&#160;uložil mě do polštá­řů a&#160;poklekl přede mnou na jedno koleno&#160;– a&#160;tím naklonil tvář, na kterou jsem se nyní již živě pamatoval a&#160;které jsem se hrozil, velmi blízko k&#160;mé.</p>
			<p class="MLP_text ParaOverride-1">„Ba, Pipe, hochu drahá, udělal jsem z&#160;tebe pána! Já to byl, já to dokázal! Tenkrát jsem se zapřísáhl, že jestli si kdy vydělám zlatku, děj se co děj, ta zlatka půjde tobě. Pozdějc jsem se zapřísáhl, že jestli kdy nějakou špekulací zbohatnu, děj se co děj, zbohatneš i&#160;ty. Žil jsem krušně, abys ty žil hladce&#160;– pracoval jsem těžce, abys ty pracovat nemusel. Co ti vadí, hochu drahá? Povídám to snad proto, aby ses mi cítil zavázanej? Ani pomyšlení. Povídám ti to, abys věděl, že ta štvaná mrcha, ten prašivec, cos ho zachoval při životě, se povznesl tak vysoko, že dokázal udělat pána&#160;– a&#160;ten pán jsi ty, Pipe!“</p>
			<p class="MLP_text ParaOverride-1">Ošklivost, s&#160;níž jsem si toho člověka protivil, hrůza, kterou jsem z&#160;něho měl, štítivost, s&#160;níž jsem se před ním choulil, nemohly být silnější, kdyby to bývalo nějaké strašlivé zvíře.</p>
			<p class="MLP_text ParaOverride-1">„Podívej, Pipe, rozuměj! Jsem tvůj druhej otec. Ty jsi můj syn&#160;– jsi pro mě víc než nějakej syn. Schráněl jsem peníze jen proto, abys ty je mohl utrácet. Když jsem sloužil jako ovčák a&#160;žil v&#160;boudě na úplný samotě a&#160;neviděl jinou tvář než ty ovčí, až jsem málem zapomněl, jak vypadá lidská tvář, tak jsem vídal tvou. Často, častokrát mi v&#160;tý boudě vypadl nůž z&#160;ruky, když jsem v&#160;poledne nebo večer jedl svý jídlo, a&#160;já si řekl: ‚Už zas je tady ten hoch a&#160;dívá se na mě, jak se živím!‘ Tak jsem tě tam častokrát vídal právě tak jasně, jako jsem tě tenkrát viděl na těch mlhavejch blatech. ‚Ať mě Bůh ztrestá smrtí,‘ volal jsem pokaždý&#160;a&#160;vyšel jsem ven na šírej vzduch zavolat to pod šírým nebem, ‚jestli z&#160;toho hocha neudělám pána, když se zmůžu na svobodu a&#160;peníze!‘ A&#160;já to dokázal. No, koukni se přece na sebe, hochu drahá! Koukni se na tuhletenc svůj byt, jako pro lorda! Pro lorda? Hm! Budeš se před lordama vytahovat s&#160;penězma o&#160;sázku, a&#160;přetrumfneš je!“</p>
			<p class="MLP_text ParaOverride-1">Ve svém zápalu a&#160;triumfu a&#160;ve vědomí, že jsem před chvílí bezmála omdlel, vůbec nepostřehl, jak to všechno přijímám. To byla jediná špetka úlevy, jakou jsem měl.</p>
			<p class="MLP_text ParaOverride-1">„Heleď, podívej!“ pokračoval, když mi vytáhl hodinky z&#160;kapsy a&#160;natočil si k&#160;sobě prsten na mém prstě, a&#160;já se při tom štítil jeho dotyku, jako kdyby byl nějaký had. „Zlato, a&#160;jaká krása&#160;– to jsou přeci panský hodinky, no ne. Briliant, obroubenej kolem dokola rubínama&#160;– to je přeci panskej prsten, no ne? Heleď se na svoje prádlo&#160;– ta jemnost a&#160;krása! Heleď na ty svoje šaty&#160;– lepší se nedostanou! A&#160;taky ty tvoje knihy,“ přejel pohledem po pokoji, „jak se ti hromaděj na poličkách, po stovkách! A&#160;ty v&#160;nich čteš, mám pravdu? Vidím, že sis zrovinka v&#160;jednej čet, když jsem přišel. Ha, ha, ha! Budeš mi z&#160;nich číst, hochu drahá! A&#160;jestli jsou v&#160;nějakým cizím jazyku, co já nerozumím, budu stejně pyšnej, jako kdybych rozuměl!“</p>
			<p class="MLP_text ParaOverride-1">Znovu mě vzal za ruce a&#160;pozdvihl si je ke rtům a&#160;mně při tom stydla v&#160;žilách krev.</p>
			<p class="MLP_text ParaOverride-1">„Jen se nenamáhej mluvit, Pipe,“ řekl, jen co si znovu přejel rukávem oči a&#160;čelo, když se mu v&#160;hrdle ozvalo klapnutí, které jsem měl v&#160;dobré paměti&#160;– a&#160;připadal mi tím hroznější, že to všechno myslel tak hluboce vážně, „nemůžeš udělat nic lepšího, hochu drahá, než se držet v&#160;klidu. Tobě se nevlík čas tak pomaličku jako mně, když jsem se na tohle těšil&#160;– ty jsi nebyl na tohle připravenej jako já. Ale nikdy tě nenapadlo, že bych to mohl bejt já?“</p>
			<p class="MLP_text ParaOverride-1">„Ach ne, ne, ne,“ odpověděl jsem. „Nikdy, nikdy!“</p>
			<p class="MLP_text ParaOverride-1">„No a&#160;vidíš, <span class="MLP_znak_kurziva_11b">byl</span> jsem to já&#160;– a&#160;sám, samojedinej. Živá duše o&#160;tom nevěděla, jenom já sám a&#160;pan Jaggers.“</p>
			<p class="MLP_text ParaOverride-1">„Nikdo jiný v&#160;tom nebyl?“ zeptal jsem se.</p>
			<p class="MLP_text ParaOverride-1">„Ne,“ odpověděl s&#160;výrazem překvapení, „kdo jinej v&#160;tom měl bejt? A&#160;že ses, hochu drahá, vylízal namoutě v&#160;pohlednýho mládence! Jsou někde jiskrný oči&#160;– hm? Nejsou někde nějaký jiskrný oči, co na ně ukrutně rád myslíš?“</p>
			<p class="MLP_text ParaOverride-1">Ach, Estello, Estello!</p>
			<p class="MLP_text ParaOverride-1">„Budou tvoje, hochu drahá, jestli je peníze můžou koupit. Ne že by je takovej pán jako ty, tak pěkně vyklubanej jako ty, nemohl získat vlastní zásluhou&#160;– ale budeš za sebou mít peníze! Nech mě dopovědít, co jsem ti prve vyprávěl, hochu drahá. Ta bouda tam a&#160;ta služba tam mi vynesly peníze, co mi nechal můj pán (umřel a&#160;byl to samý, co já), a&#160;tak jsem se vzmohl na svobodu a&#160;začal jsem na svůj vrub. Každičkou věc, kterou jsem začínal, jsem začínal pro tebe. ‚Ať to zmaří ruka Boží,‘ říkal jsem si, ať jsem se pouštěl, do čeho chtěl, ‚jestli to není pro něj.‘ A&#160;všechno se dařilo báječně. Jak jsem ti zrovinka před chvilkou napověděl, jsem tím pověstnej. Byly to právě ty odkázaný peníze a&#160;můj výdělek za prvních pár let, co jsem poslal sem domů panu Jaggersovi&#160;– všechno pro tebe&#160;– když tehdá za tebou přišel k&#160;vám, jak jsem ho žádal v&#160;dopise.“</p>
			<p class="MLP_text ParaOverride-1">Ach, kéž by nebyl nikdy přišel! Kéž by mě byl nechal v&#160;kovárně&#160;– sice ani zdaleka ne spokojeného, ale přesto poměrně šťastného!</p>
			<p class="MLP_text ParaOverride-1">„A&#160;pak, hochu drahá, heleď podívej, bylo to pro mě odškodnění, to tajný vědomí, že vychovávám pána. Ať si mi čistokrevný koně těch osadníků vířej prach do tváře, zatímco já chodím pěšky&#160;– cože si říkám? Říkám si: ‚Já vychovávám lepčího pána, než kdy budete vy! Když si takoví mezi sebou povídají: ‚Před pár lety to byl trestanec a&#160;dneska, přes všechno to svý štěstí, je nevědomej sprostej chlap,‘&#160;– cože si říkám? Říkám si: ‚Třeba nejsem pán, a&#160;navrch k&#160;tomu ani nemám žádný vzdělání, jsem vlastník takovýho pána. Vy všichni vlastníte dobytek a&#160;půdu, ale kdo z&#160;vás vlastní študovanýho londýnskýho pána?‘ Takhle jsem si dodával sílu. A&#160;takhle jsem si ustavičně udržoval před očima, že určitě jednou přijedu a&#160;uvidím svýho hocha a&#160;dám se mu poznat na jeho vlastním práhu.“</p>
			<p class="MLP_text ParaOverride-1">Položil mi ruku na rameno. Hrůza mnou otřásla při pomyšlení, že co já vím, na jeho ruce možná lpí krev.</p>
			<p class="MLP_text ParaOverride-1">„Nebylo to pro mě lehký, Pipe, nechat ty končiny za zády, a&#160;nebylo to ani bezpečný. Ale držel jsem se toho, a&#160;čím to bylo těžší, tím jsem se držel silnějc, protože jsem si to jednou umínil a&#160;byl jsem pevně rozhodnutej. Konečně jsem to dokázal. Hochu drahá, já to dokázal!“</p>
			<p class="MLP_text ParaOverride-1">Snažil jsem se sebrat myšlenky dohromady, ale byl jsem jako omráčený. Celou tu dobu se mi zdálo, že naslouchám víc větru než jemu; ani teď jsem ještě nedovedl odlišit jeho hlas od hlasů jejich, ačkoli ty zněly hlučně, kdežto jeho zmlkl.</p>
			<p class="MLP_text ParaOverride-1">„Kde mě uložíš?“ zeptal se po chvíli. „Je nutný, abych se někde uložil, hochu drahá.“</p>
			<p class="MLP_text ParaOverride-1">„Na spaní?“ podivil jsem se.</p>
			<p class="MLP_text ParaOverride-1">„Baže. A&#160;na spaní, aby už něco vydalo,“ odpověděl, „protože mě kolik měsíců trmácelo a&#160;máčelo moře.“</p>
			<p class="MLP_text ParaOverride-1">„Můj přítel a&#160;spolubydlící,“ pravil jsem a&#160;zvedl jsem se z&#160;pohovky, „není doma&#160;– musíte si lehnout v&#160;jeho pokoji.“</p>
			<p class="MLP_text ParaOverride-1">„Nevrátí se snad zejtra, nebo vrátí?“</p>
			<p class="MLP_text ParaOverride-1">„Ne,“ řekl jsem v&#160;odpověď, která přes všechno mé krajní úsilí byla takřka mechanická, „zítra ne.“</p>
			<p class="MLP_text ParaOverride-1">„Protože heleď podívej, hochu drahá,“ zahovořil ztlumeným hlasem a&#160;v&#160;důrazném posunku se opřel dlouhým ukazovákem o&#160;má prsa, „tady je nutná opatrnost.“</p>
			<p class="MLP_text ParaOverride-1">„Jak to myslíte, opatrnost?“</p>
			<p class="MLP_text ParaOverride-1">„Přisám, to by znamenalo smrt!“</p>
			<p class="MLP_text ParaOverride-1">„Jak to, smrt?“</p>
			<p class="MLP_text ParaOverride-1">„Vypověděli mě na doživotí. A&#160;vrátit se znamená smrt. V&#160;posledních letech se jich vrátilo strašně moc, a&#160;chytnout mě, tak určitě visím.“</p>
			<p class="MLP_text ParaOverride-1">Nechybělo nic než tohle; napřed mě ten bídník po léta poutal svými bídnými zlatými a&#160;stříbrnými okovy a&#160;potom se s&#160;nasazením života odvážil za mnou přijet a&#160;já teď měl jeho život v&#160;rukou! Kdybych ho byl miloval, místo abych se ho hrozil, kdyby mě k&#160;němu přitahoval nejhlubší obdiv a&#160;náklonnost, místo abych se od něho odvracel s&#160;nejprudším odporem, nemohlo to být horší. Naopak, bývalo by to lepší, neboť pak by otázka jeho záchrany byla přirozeně uhodila na soucitnou strunu mého srdce.</p>
			<p class="MLP_text ParaOverride-1">První moje starost byla zavřít okenice, aby zvenčí nebylo vidět světlo, a&#160;potom zamknout a&#160;zajistit dveře. Mezitímco jsem se tím zabýval, stál muž u&#160;stolu a&#160;pil rum a&#160;křoupal suchary; a&#160;když jsem ho viděl takto zaneprázdněného, znovu jsem viděl svého trestance na blatech při jídle. Téměř mi připadalo, že se vzápětí musí sehnout a&#160;pilovat si pouto na noze.</p>
			<p class="MLP_text ParaOverride-1">Potom jsem zašel do Herbertova pokoje, a&#160;když jsem znemožnil každé jiné spojení mezi jeho pokojem a&#160;schodištěm než přes pokoj, v&#160;němž se odehrála naše rozmluva, zeptal jsem se ho, chce-li si jít lehnout. Odpověděl ano, ale požádal mě o&#160;nějaké moje „panské prádlo“, které by si ráno mohl vzít na sebe. Přinesl jsem mu je a&#160;rozložil, aby je měl připravené, a&#160;opět mi stydla krev v&#160;žilách, když mě znovu vzal za obě ruce, aby mi popřál dobrou noc.</p>
			<p class="MLP_text ParaOverride-1">Odpoutal jsem se od něho, aniž jsem vůbec věděl jak, a&#160;protože jsem se bál jít spát, rozhrábl jsem oheň v&#160;pokoji, kde jsme předtím spolu mluvili, a&#160;usadil jsem se k&#160;němu. Hodinu, snad déle, jsem zůstával příliš ohromený, abych mohl myslet&#160;– a&#160;teprve když jsem začal myslet, jsem si začal plně uvědomovat, jak strašně jsem ztroskotal a&#160;jak se loď, na které jsem plul, roztříštila na kusy.</p>
			<p class="MLP_text ParaOverride-1">Záměry slečny Havishamové se mnou, všechno pouhý sen; Estella není určena mně; já trpěn v&#160;Satisu jen jako vhodný nástroj, jako pichlák pro lakotné příbuzenstvo, jako mechanická hračka se srdcem, na němž se bylo možno cvičit, když žádný jiný objekt k&#160;cvičení nebyl zrovna po ruce; to byly první palčivé rány, které jsem pocítil. Ale nejdrásavější a&#160;nejhlubší bolest ze všech&#160;– že pro trestance, provinilého nevím jakými zločiny, jemuž hrozí nebezpečí, že ho z&#160;tohoto bytu, kde právě v&#160;zamyšlení sedím, nejspíš odvlečou a&#160;pověsí ho u&#160;vrat Old Bailey, pro toho že jsem opustil Joea.</p>
			<p class="MLP_text ParaOverride-1">Nebyl bych se nyní vrátil k&#160;Joeovi, nebyl bych se nyní vrátil k&#160;Biddy ani za nic na světě; jednoduše proto, myslím, že moje vědomí, jak hanebně jsem se k&#160;nim zachoval, převažovalo nad vším. Žádná moudrost na zemi mi nemohla poskytnout útěchu, jakou bych byl čerpal z&#160;jejich prostoty a&#160;věrnosti; leč nikdy, nikdy jsem nemohl odčinit, co jsem už učinil.</p>
			<p class="MLP_text ParaOverride-1">V&#160;každém poryvu větru a&#160;náporu deště jsem slyšel pronásledovatele. Podvakrát bych byl přísahal, že na dveře bytu někdo klepe a&#160;venku za nimi šeptá. Pod tlakem takových úzkostí jsem si začal představovat nebo připomínat, že mi příchod toho muže už víckrát předpověděly tajemné nápovědi. Že jsem už po kolik minulých týdnů na ulicích potkával tváře, které mi připadaly podobné tváři jeho. Že se ty podoby ukazovaly stále častěji, jak se on při plavbě přes moře přibližoval. Že jeho zlý duch nějak vysílal ty posly k&#160;duchu mému a&#160;že v&#160;dnešní bouřlivé noci dostál slovu a&#160;dostavil se ke mně.</p>
			<p class="MLP_text ParaOverride-1">S&#160;překotnou spletí těchto úvah se vyrojila i&#160;úvaha, že ho moje dětské oči kdysi viděly, jaký je bezohledný násilník; že jsem slyšel onoho druhého trestance vytrvale opakovat, jak se ho pokoušel zavraždit; že jsem ho viděl na dně příkopu se bít a&#160;rvát jako divé zvíře. Z&#160;takových vzpomínek jsem na světlo ohně vynesl zárodek nejasného děsu, že zůstávat s&#160;ním zamčený v&#160;jednom bytě uprostřed takové divoké, pusté noci by nemuselo být bezpečné. Děs narůstal, až naplnil celý pokoj a&#160;vtiskl mi do ruky svíčku, abych zašel vedle do pokoje a&#160;podíval se na své strašlivé břímě.</p>
			<p class="MLP_text_-0-12- ParaOverride-1">Měl hlavu ovinutou šátkem a&#160;jeho tvář byla ve spánku odhodlaná a&#160;hrozivě mračná. Ale spal, a&#160;to docela pokojně, ačkoli měl na polštáři ležet pistoli. Když jsem se ujistil, že opravdu spí, přendal jsem tichounce klíč z&#160;vnitřní strany dveří na vnější a&#160;zamkl jsem ho, dřív než jsem se znovu usadil ke krbu. Ponenáhlu jsem klouzal ze židle, až jsem se svezl na podlahu. Když jsem se probudil&#160;– a&#160;ani ve spánku jsem nepozbyl vědomí o&#160;své bědnosti&#160;–, kostelní hodiny na východě města odbíjely pátou, svíčky byly vyhořelé, oheň vyhaslý a&#160;vítr a&#160;déšť jen ještě zesilovaly čerň hluboké tmy.</p>
			<p class="MLP_text_uprostred ParaOverride-1">TOTO JE KONEC</p>
			<p class="MLP_text_uprostred ParaOverride-1">DRUHÉHO ÚDOBÍ</p>
			<p class="MLP_text_uprostred ParaOverride-1">PIPOVÝCH VYHLÍDEK.</p>
		</div>
</body>
</html>