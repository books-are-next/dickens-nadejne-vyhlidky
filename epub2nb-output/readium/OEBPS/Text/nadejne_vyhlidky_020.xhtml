<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nadejne_vyhlidky-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nadejne_vyhlidky-17" xml:lang="cs-CZ">
		<div class="Z-kladn--textový-r-meček">
			<p id="_idParaDest-16" class="MLP_uroven2_kapitola ParaOverride-1">Kapitola šestnáctá</p>
			<p class="MLP_text_bez1radku ParaOverride-1">S<span class="CharOverride-2">&#160;</span>hlavou plnou Jiřího Barnwella jsem se zprvu klonil k&#160;víře, že nějaký podíl na přepadení sestry musí padat i&#160;na hlavu mou, nebo alespoň že já&#160;– jako její blízký příbuzný, o&#160;němž se všeobecně ví, jaké závazky ho k&#160;ní pojí&#160;– jsem vystaven oprávněnějšímu podezření než kterákoli jiná osoba. Ale když jsem v&#160;jasnějším světle příštího rána začal znovu o&#160;věci uvažovat a&#160;slyšel o&#160;ní ze všech stran kolem sebe rozprávět, začal jsem se na případ dívat jinak, a&#160;to z&#160;hlediska rozumnějšího.</p>
			<p class="MLP_text ParaOverride-1">Joe si šel večer posedět ke Třem veselým bárkařům a&#160;od čtvrt na devět do tři čtvrtě na deset si tam pokuřoval dýmku. Mezitímco tam byl, postávala moje sestra ve dveřích do kuchyně a&#160;pozdravila se na dobrou noc s&#160;jedním čeledínem, který se vracel domů. Řečený muž nedovedl určit čas, kdy ji viděl, přesněji (zabředl do silných rozpaků, když se o&#160;to pokoušel), než že to jistojistě bylo před devátou. Když Joe přišel pět minut před desátou domů, našel ji omráčenou na podlaze a&#160;okamžitě přivolal pomoc. Oheň nebyl dosud nijak neobvykle vyhořelý, ani knot svíčky tuze dlouhý; svíčka však byla zhaslá.</p>
			<p class="MLP_text ParaOverride-1">Odnikud z&#160;domu nic nechybělo, nikde žádná krádež. A&#160;kromě sfouknuté svíčky, která hořela na stole mezi dveřmi a&#160;sestrou a&#160;byla za jejími zády, když stála čelem k&#160;ohni a&#160;dostala ránu, nebyl v&#160;kuchyni ani žádný nepořádek až na ten, jaký svým pádem a&#160;krvácením způsobila sama. Ale na místě činu zůstala pozoruhodná průkazná stopa. Útočník ji udeřil nějakým tupým a&#160;těžkým předmětem do hlavy a&#160;do týla; po těchto ranách, když už ležela na obličeji, po ní ještě s&#160;neobyčejnou prudkostí hodil něčím těžkým. A&#160;jakmile ji Joe zdvihl, na podlaze vedle ní leželo trestanecké pouto na nohy, přepilované vejpůl.</p>
			<p class="MLP_text ParaOverride-1">A&#160;jen Joe svým kovářským okem to pouto prohlédl, ihned prohlásil, že bylo přepilováno před delší dobou. Poněvadž se zvěst o&#160;tom rozkřikla a&#160;donesla až na galejní lodě, přišli odtamtud lidé, aby pouto prozkoumali, a&#160;ti Joeův názor potvrdili. Neodvážili se sice přesného vyjádření, kdy asi pouto zmizelo z&#160;vězeňské lodi, k&#160;jejímuž inventáři kdysi bezesporu patřilo, ale s&#160;dobrým svědomím se mohli zaručit, že právě to železo neměl na noze žádný z&#160;obou trestanců, kteří uprchli minulý večer. Dále pak, že jednoho z&#160;těch dvou již dopadli a&#160;ten že se svého pouta nezbavil.</p>
			<p class="MLP_text ParaOverride-1">Já však věděl své, a&#160;z&#160;toho jsem si v&#160;této věci také odvodil vlastní závěr. Měl jsem za to, že to je pouto mého trestance&#160;– pouto, které jsem ho viděl i&#160;slyšel pilovat na blatech&#160;–, ale že ho použil k&#160;nedávnému účelu, z&#160;toho ho můj rozum neobviňoval. Soudil jsem totiž, že se pouta zmocnila a&#160;k&#160;tomu krutému činu ho použila jedna ze dvou jiných osob&#160;– buď Orlick, nebo cizinec, který mi potají ukázal pilník.</p>
			<p class="MLP_text ParaOverride-1">Nu, a&#160;pokud se týče Orlicka, ten se odebral do města zcela tak, jak nám řekl, když jsme ho natrefili u&#160;mýta, a&#160;celý večer ho bylo vidět porůznu po městě s&#160;všelijakými společníky v&#160;několika hostincích a&#160;domů se vrátil se mnou a&#160;s&#160;panem Wopslem. Nic nesvědčilo proti němu, kromě té hádky; ale moje sestra se pohádala s&#160;ním i&#160;s&#160;každým jiným ze svého okolí snad už tisíckrát. A&#160;pokud se pak týče toho cizince, kdyby si byl přišel pro své dvě bankovky, nemohla kvůli nim vzniknout žádná půtka, protože sestra byla plně rozhodnuta mu je vrátit. Ostatně k&#160;žádné srážce vůbec nedošlo&#160;– útočník vstoupil tak tiše a&#160;náhle, že mohl sestru srazit dřív, než se stačila ohlédnout.</p>
			<p class="MLP_text ParaOverride-1">Bylo to pro mne strašlivé pomyšlení, že jsem tu zbraň, ať jakkoli neúmyslně, opatřil já; ale stěží jsem si mohl myslet něco jiného. Trpěl jsem nevýslovnými úzkostmi, když jsem znovu a&#160;znovu přemílal v&#160;hlavě, nemám-li se konečně zbavit té tíživé můry svého dětství a&#160;Joeovi celou historii vypovědět. Ještě kolik měsíců potom jsem si večer co večer tu otázku s&#160;konečnou platností zodpovídal záporně a&#160;nazítří ráno jsem ji začal zase probírat a&#160;rozbírat znovu. Výsledek tohoto vnitřního boje nakonec byl, že to je tajemství teď data už tak dávného, tak se mnou už srostlo a&#160;tak nedílně se vkořenilo do mé bytosti, že je prostě nemohu ze sebe vytrhnout. Ke všemu strachu, že by mi, když už natropilo tolik zla, mohlo nyní spíš než kdy jindy Joea odcizit, kdyby tomu uvěřil, mě od toho zdržoval ještě další strach, a&#160;to, že Joe by tomu neuvěřil, nýbrž že by to prohlásil za obludný výmysl stejně jako ty mé vybájené psy a&#160;telecí řízky. Ale tím jsem, to se rozumí, jen hleděl u&#160;sebe získat čas&#160;– neboť nezakolísal jsem snad mezi cestou správnou a&#160;špatnou vždycky až s&#160;křížkem po funuse?&#160;– a&#160;rozhodl jsem se tedy učinit plné doznání, teprve až usoudím z&#160;nějaké nové okolnosti, že znamená novou příležitost, jak přispět k&#160;odhalení útočníka.</p>
			<p class="MLP_text ParaOverride-1">Strážníci a&#160;kriminalisté z&#160;Bow Street v&#160;Londýně&#160;– stalo se to totiž v&#160;dobách červeně okabátěné policie, dnes již vymřelé&#160;– slídili asi týden nebo dva po domě a&#160;počínali si skorem navlas tak, jak jsem kdy slyšel i&#160;četl o&#160;počínání podobných úředních veličin v&#160;jiných takových případech. Sebrali několik falešných osob a&#160;mocí mermo tloukli hlavou do zdi falešných pojmů a&#160;zarytě se snažili přizpůsobit okolnosti k&#160;pojmům, místo aby se pokusili pojmy vyvodit z&#160;okol­ností. Také postávali u&#160;dveří Veselých bárkařů se znaleckým a&#160;zdrženlivým výrazem, jenž v&#160;celém okolí vzbuzoval obdiv, a&#160;měli tajuplný způsob chápat se pití, který vydal málem za tolik, jako kdyby se chápali viníka. Ale ne docela, protože na to se nikdy nevzmohli.</p>
			<p class="MLP_text ParaOverride-1">Dlouho potom, kdy se tito potentáti zákona rozprchli, ležela moje sestra těžce nemocná na lůžku. Měla porušený zrak, takže viděla předměty několikanásobně, a&#160;sahala po přeludných šálcích čaje a&#160;sklenicích vína místo po skutečných; značně utrpěl i&#160;její sluch a&#160;také paměť, a&#160;její řeč byla nesrozumitelná. Když se konečně zotavila natolik, že jsme ji mohli dovést do přízemí, ještě pořád jsme ji museli nechávat u&#160;ruky mou tabulku, aby mohla naznačit písmem, co nemohla naznačit řečí. Poněvadž v&#160;pravopise (o velmi špatném písmu ani nemluvě) byla víc než slabá a&#160;poněvadž Joe byl víc než slabý čtenář, vznikaly z&#160;toho mezi nimi prapodivné zmatky, a&#160;tu vždycky volali mne, abych nedorozumění rozřešil. Podat jí mléko místo léku nebo číst šátek místo šálek a&#160;slánka místo slanina, to byly některé z&#160;nejkrotších omylů, jichž jsem se dopouštěl sám.</p>
			<p class="MLP_text ParaOverride-1">Ale co do povahy se značně zlepšila a&#160;byla trpělivá. Třaslavá nejistota v&#160;pohybech všech údů se brzy stala pravidelným úkazem jejího zdravotního stavu a&#160;později, obyčejně tak po dvou až třech měsících, se často chytávala rukama za hlavu a&#160;potom setrvala pokaždé asi týden v&#160;jakémsi zasmušilém poblouzení mysli. Nevěděli jsme si rady, kde pro ni najít vhodnou opatrovnici, až nás šťastně vysvobodila nahodilá událost. Prateta pana Wopsla totiž přemohla zakořeněný zvyk žití, do něhož kdysi upadla, a&#160;Biddy se stala členem naší domácnosti.</p>
			<p class="MLP_text ParaOverride-1">Mohlo to být asi měsíc potom, co se sestra znovu ukázala v&#160;kuchyni, když k&#160;nám přišla Biddy s&#160;malou flekatou truhličkou, která obsahovala všechen její pozemský majetek, a&#160;stala se požehnáním pro dům. Byla požehnáním především pro Joea, protože ustavičný pohled na tělesnou trosku jeho ženy toho milého dobráka těžce krušil, až si navykl co chvíli se ke mně obracet, zatímco ji večer opatřoval na noc, a&#160;s&#160;těma svýma modrýma očima zavlhlýma slzami prohodit: „Že to bejvala ženská namoutě pohledná a&#160;fortelná, Pipe!“ Protože se jí Biddy okamžitě ujala tak obratně, jako by o&#160;ni byla pečovala odmalička, mohl Joe s&#160;postupem času do jisté míry ocenit, oč klidnější má nyní život, a&#160;občas si zajít k&#160;Veselým bárkařům pro změnu, která mu jen prospívala. Pro lidi od policie bylo příznačné, že všichni více či méně podezírali chudáka Joea (ačkoli ten o&#160;tom neměl ani tušení) a&#160;že se shodovali v&#160;názoru, že to je jedna z&#160;nejprohnanějších povah, s&#160;jakými se kdy setkali.</p>
			<p class="MLP_text ParaOverride-1">Prvně se Biddy ve svém novém postavení proslavila tím, že rozluštila záhadu, která mne úplně položila na lopatky. Usilovně jsem se ji pokoušel rozřešit, ale nic jsem s&#160;ní nesvedl. Bylo to takhle:</p>
			<p class="MLP_text ParaOverride-1">Znovu a&#160;znovu a&#160;znovu kreslila sestra na tabulku písmeno, které vypadalo jako podivné T, a&#160;potom nás s&#160;krajní horlivostí na ně upozorňovala jako na něco, po čem obzvlášť touží. Marně jsem zkoušel všechno, co začínalo na T a&#160;co jsem mohl ukázat, od téru až k&#160;topince a&#160;truhlíku. Konečně mě napadlo, že ten znak vypadá jako kladivo, a&#160;když jsem sestře křikl to slovo dychtivě do ucha, začala bušit do stolu a&#160;vyjádřila částečný souhlas. Hned jsem jí po řadě přinesl všechna naše kladiva, ale bez úspěchu. Potom jsem si vzpomněl, že skorem stejný tvar má berlička, a&#160;vypůjčil jsem si tedy jednu ze vsi a&#160;s&#160;notnou důvěrou jsem ji předvedl sestře. Ale když jsem jí ji ukázal, vrtěla hlavou tak prudce, že jsme se až báli, aby si při své slabosti a&#160;otřeseném zdraví neublížila.</p>
			<p class="MLP_text ParaOverride-1">Sotva sestra poznala, jak velice bystře ji Biddy chápe, objevil se ten tajuplný znak na tabulce znovu. Biddy se na něj přemítavě zadívala, vyslechla můj výklad, zadívala se přemítavě na mou sestru, zadívala se přemítavě na Joea (kterého na tabulce vždycky představovalo jeho začáteční písmeno) a&#160;rozběhla se do kovárny a&#160;za ní Joe a&#160;já.</p>
			<p class="MLP_text ParaOverride-1">„No, samozřejmě!“ zvolala Biddy s&#160;rozzářeným obličejem. „Ještě nechápete? <span class="MLP_znak_kurziva_11b">Toho</span> myslí!“</p>
			<p class="MLP_text ParaOverride-1">Orlicka, bezesporu Orlicka! Zapomněla jeho jméno a&#160;dovedla ho označit jedině jeho kladivem. Řekli jsme mu, proč chceme, aby šel do kuchyně, a&#160;Orlick pomalu odložil kladivo, předloktím si utřel čelo, ještě jednou si je otřel zástěrou a&#160;potom vyšel loudavě ven s&#160;oním podivným, klátivým, pobudovským pohupováním v&#160;kolenou, které ho tak nápadně charakterizovalo.</p>
			<p class="MLP_text ParaOverride-1">Přiznávám, že jsem čekal, že ho sestra přede mnou obviní, a&#160;že mě docela jiný vývoj událostí zklamal. Jevila největší úzkostlivost, aby s&#160;ním vycházela dobře, očividně ji velice těšilo, že jsme ho konečně přivedli, a&#160;posunkem nám naznačila přání, abychom mu nabídli něco k&#160;pití. Pozorovala jeho výraz, jako by jí mimořádně záleželo na tom, aby se ujistila, že mu takové přijetí přichází vhod, dávala najevo všemožnou touhu si ho usmířit a&#160;ve všem, co činila, byla známka pokorného uprošování, jaké jsem viděl čišet z&#160;chování dítěte k&#160;přísnému učiteli. Od toho dne pak sotva minul jediný, aby na tabulce nenakreslila kladivo a&#160;aby se do kuchyně nevklátil Orlick a&#160;nestál zarytě před ní, jako by nevěděl o&#160;nic víc než já, co si z&#160;toho vybrat.</p>
		</div>
</body>
</html>