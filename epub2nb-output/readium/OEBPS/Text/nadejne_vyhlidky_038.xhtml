<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nadejne_vyhlidky-35</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nadejne_vyhlidky-35" xml:lang="cs-CZ">
		<div class="Z-kladn--textový-r-meček">
			<p id="_idParaDest-34" class="MLP_uroven2_kapitola ParaOverride-1">Kapitola třicátá čtvrtá</p>
			<p class="MLP_text_bez1radku ParaOverride-1">Při tom, jak jsem si postupně zvykl na své vyhlídky, jsem poznenáhlu začal pozorovat i&#160;jejich účinek na mne a&#160;na lidi kolem mne. Jejich vliv na můj osobní charakter jsem před svým poznáním zastíral, jak jsem mohl nejvíc, ale věděl jsem velmi dobře, že není ve všem jenom dobrý. Žil jsem ve stavu trvalé stísněnosti kvůli svému chování k&#160;Joeovi. Neměl jsem rozhodně nijak klidné svědomí, ani pokud se týče Biddy. Když jsem se v&#160;noci probudil&#160;– jako Kamila&#160;– se sklíčeným pocitem v&#160;duši jsem si myslíval, že bych býval šťastnější a&#160;líp na tom, kdybych byl nikdy nespatřil tvář slečny Havishamové a&#160;byl dospěl k&#160;mužnému věku spokojen s&#160;osudem pracovat v&#160;počestné staré kovárně jako Joeův společník. Mnoho a&#160;mnohokrát, když jsem večer seděl sám a&#160;hleděl do ohně, jsem si pomyslel, že konec konců není lepšího ohně nad oheň kovářský a&#160;kuchyňský oheň u&#160;nás doma.</p>
			<p class="MLP_text ParaOverride-1">Nicméně Estella byla od všeho mého neklidu a&#160;duševní rozháranosti tak neodlučitelná, že jsem tápal v&#160;opravdové nejistotě, do jaké míry jsem sám příčinou svého rozpoložení. To jest, nemohl jsem si sám uspokojivě zodpovědět, zda by se mi vedlo o&#160;mnoho lépe, kdybych žádné vyhlídky neměl, ale přesto měl Estellu jako bytost, na kterou bych myslel. Ale pokud šlo o&#160;vliv mého postavení na ostatní lidi, tu jsem žádné takové potíže neměl, a&#160;tak jsem si uvědomoval&#160;– ačkoli snad dost nejasně&#160;–, že není blahodárný pro nikoho, a&#160;především že není blahodárný pro Herberta. Moje marno­tratné zvyky sváděly jeho přístupnou povahu k&#160;výdajům, které si nemohl dovolit, kazily prostotu jeho života a&#160;podrývaly jeho klid úzkostmi a&#160;výčitkami svědomí. Ani v&#160;nejmenším jsem nelitoval, že jsem bez­děčně vydráždil ostatní ratolesti pocketovského rodu k&#160;nízkým praktikám, v&#160;nichž si libovaly, poněvadž k&#160;takovým malichernostem měly vrozený sklon a&#160;byl by je k&#160;životu probudil kdokoli jiný, i&#160;kdybych já je byl nechal v&#160;nich dřímat. Ale Herbertův případ byl něco docela jiného a&#160;často mě bodlo u&#160;srdce při po­myšlení, jak špatnou službu jsem mu prokázal, když jsem jeho spoře zařízené pokoje přecpal nevhodným čalouněným nábytkem a&#160;dal mu k&#160;službám kanárkově vymóděného Mstitele.</p>
			<p class="MLP_text ParaOverride-1">A&#160;tak jsem nyní, použiv neklamného prostředku, jak změnit těžké srdce na lehké, začal dělat spousty dluhů. Stěží jsem mohl cokoli začít, aby to Herbert honem nemusel začít také, a&#160;proto brzy následoval mého příkladu. Na Startopův návrh jsme si podali přihlášku do klubu, který se jmenoval Pěnkaví Háj; jaký byl účel této instituce, to jsem jaktěživo neuhádl, ledaže snad záležel v&#160;tom, že členové měli jednou za čtrnáct dní spolu nákladně obědvat, po obědě se mezi sebou co možná nejvíc pohádat a&#160;postarat se, aby na schodech zůstalo ležet šest zpitých číšníků. Pokud vím, těchto potěšitelných společenských cílů se dosahovalo tak pravidelně, že Herbert i&#160;já jsme usuzovali shodně, že jedině k&#160;tomu a&#160;k&#160;ničemu jinému se vztahují slova prvního obligátního přípitku společnosti, který zněl: „Pánové, kéž mezi Pěnkavami z&#160;Háje povždy vládne především nynější umocněná dobrá pohoda!“</p>
			<p class="MLP_text ParaOverride-1">Pěnkavy zpozdile utrácely (hotel, kde jsme obědvali, byl na Covent Garden) a&#160;první Pěnkava, kterou jsem spatřil, když se mi dostalo cti přijetí do Háje, byl Bentley Drummle; v&#160;té době se klackoval po městě ve vlastním kočárku a&#160;tropil notnou škodu na kandelábrech na nárožích ulic. Občas se sám vyhodil ze své ekvipáže tak, že střemhlav přeletěl přes napjatou přikrývku nohou, a&#160;jednou jsem ho náhodou zahlédl, jak se tímto nedobrovolným stylem složil u&#160;dveří Háje&#160;– jako pytel uhlí. Tu však poněkud předbíhám, protože jsem Pěnkavou ještě nebyl, a&#160;podle posvátného řádu společnosti jí ani nemohl být, dokud nedosáhnu plnoletosti.</p>
			<p class="MLP_text ParaOverride-1">Tolik jsem důvěřoval ve svůj zdroj příjmů, že bych byl Herbertovy výdaje ochotně vzal na sebe; ale Herbert byl hrdý a&#160;já mu nemohl nic takového navrhnout. Tak zabředl do nesnází na všech stranách a&#160;nepřestával se rozhlížet. Když jsme si ponenáhlu navykli vysedávat v&#160;pozdních společnostech do pozdních hodin, pozoroval jsem, že u&#160;snídaně se Herbert rozhlíží malomyslným pohledem; že kolem poledne se začíná rozhlížet poněkud nadějněji; že se k&#160;večeři vrací domů vždycky schlíplý; že po večeři zjevně rozeznává v&#160;dálce kapitál celkem jasně; že k&#160;půlnoci ten kapitál již málem realizuje a&#160;že kolem druhé hodiny ranní propadá zase zoufalství tak hlubokému, až mluví o&#160;koupi pušky a&#160;odjezdu do Ameriky, s&#160;hlavním cílem přinutit bizony, aby mu dopomohli k&#160;bohatství.</p>
			<p class="MLP_text ParaOverride-1">Obyčejně jsem býval asi půl týdne v&#160;Hammersmithu a&#160;když jsem bydlel v&#160;Hammersmithu, byl jsem věčně v&#160;Richmondu; ale o&#160;tom časem zvlášť. Herbert přicházel často do Hammersmithu, když jsem tam byl, a&#160;v&#160;těch chvílích, myslím, jeho otci občas blesklo hlavou letmé pochopení, že příležitost, na kterou Herbert čeká, se ještě nenaskytla. Ale při tom všeobecném rodinném klopýtání a&#160;kutálení bylo jeho odkutálení ven do života věcí, která se prostě provede nějak sama. Mezitím pan Pocket stále víc šedivěl a&#160;stále častěji se pokoušel vytáhnout za vlasy ze svých svízelů. A&#160;paní Pocketová zatím nechávala celou rodinu klopýtat přes podnožku, četla si ve svém šlechtickém almanachu, ztrácela kapesník, vyprávěla nám o&#160;svém dědečkovi a&#160;učila dítky názorně tajům honu tím, že je honila do postele, kdykoli upoutaly její pozornost.</p>
			<p class="MLP_text ParaOverride-1">Jelikož nyní shrnuji jedno období svého života s&#160;úmyslem připravit si volnou cestu k&#160;dalšímu vyprávění, mohu tak učinit sotva líp, než když bez prodlení dokončím popis našich běžných úkonů a&#160;zvyklostí v&#160;Barnardově dvoře.</p>
			<p class="MLP_text ParaOverride-1">Utráceli jsme tolik peněz, kolik jsme mohli, a&#160;dostávali jsme za ně tak málo, kolik si jen lidé mohli usmyslet, že nám za ně dají. Pořád jsme byli víceméně nešťastní a&#160;většina našich známých byla v&#160;stejném rozpoložení. Vládla mezi námi veselá iluze, že se ustavičně skvěle bavíme, a&#160;holá pravda byla pravý opak. Pokud mohu s&#160;dobrým svědomím říci, byl náš případ po této poslední zmíněné stránce celkem všední.</p>
			<p class="MLP_text ParaOverride-1">Každé ráno, s&#160;elánem věčně novým, odcházel Herbert do City se rozhlížet. Často jsem ho navštěvoval v&#160;tom tmavém zadním kumbále, kde obcoval s&#160;kalamářem, věšákem, uhlákem, klubkem motouzu v&#160;pouzdře, kalendářem, psacím pultem a&#160;stoličkou a&#160;s&#160;pravítkem&#160;– a&#160;nepamatuji se, že bych ho byl kdy viděl dělat něco jiného než se rozhlížet. Kdybychom všichni dělali to, čeho se podejmeme, stejně svědomitě jako Herbert, žili bychom možná v&#160;republice všech ctností. Neměl chudák nic jiného na práci než v&#160;určitou hodinu každého odpoledne „jít do Lloydu“,&#160;aby myslím zachoval rituál setkání se svým principálem. Ve spojitosti s&#160;Lloydem nedělal jaktěživo nic jiného, pokud se mi podařilo vypátrat, než že se odtamtud vždycky zase vrátil. Když cítil, že jeho situace je mimořádně vážná a&#160;že prostě vhodnou příležitost bezpodmínečně najít musí, chodil v&#160;rušnou obchodní hodinu na burzu a&#160;v&#160;jakési zádumčivé túře venkovského tance procházel mezi shromážděnými magnáty dovnitř a&#160;ven. „Jak totiž poznávám, Händle,“ řekl mi Herbert, když se v&#160;jeden takový mimořádný den vrátil domů k&#160;obědu, „pravda je ta, že příležitost nepřijde za člověkem, ale člověk musí jít za ní&#160;– proto jsem tam taky šel.“</p>
			<p class="MLP_text ParaOverride-1">Kdybychom k&#160;sobě nebyli tolik lnuli, byli bychom myslím museli pravidelně ráno co ráno jeden druhého nenávidět. V&#160;onom čase kajícné lítosti jsem si náš byt ošklivil, že se to nedá vůbec vypovědět, a&#160;nemohl jsem snést pohled na Mstitelovu livrej, která se v&#160;tu dobu zdála nákladnější a&#160;nerentabilnější než v&#160;kteroukoli jinou chvíli z&#160;celých čtyřiadvaceti hodin. Jak jsme stále hloub a&#160;hloub zabředali do dluhů, stávala se ze snídaně stále mělčí a&#160;mělčí formalita, a&#160;když jsem jednou při snídani dostal dopis s&#160;pohrůžkou nastoupení cesty práva „nikoli zcela bez spojitosti s&#160;klenoty“, jak by se asi byl vyjádřil náš místní plátek, zapomněl jsem se natolik, že jsem popadl Mstitele za jeho modrý límec a&#160;třásl s&#160;ním tak, až doslova ztratil půdu pod nohama a&#160;vznášel se ve vzduchu jako amórek v&#160;botách&#160;– za to, že se opovážil předpokládat, že chceme rohlíky.</p>
			<p class="MLP_text ParaOverride-1">V&#160;určitých intervalech&#160;– totiž vlastně v&#160;neurčitých, protože závisely na našem rozpoložení&#160;– říkával jsem Herbertovi, jako kdyby šlo o&#160;pozoruhodný objev:</p>
			<p class="MLP_text ParaOverride-1">„Milý Herberte, jde to s&#160;námi z&#160;kopce.“</p>
			<p class="MLP_text ParaOverride-1">„Můj milý Händle,“ odpovídal mi Herbert ve vší upřímnosti, „věřte mi nebo nevěřte, je to zvláštní shoda, ale právě ta slova jsem měl zrovna na jazyku.“</p>
			<p class="MLP_text ParaOverride-1">„Pak se tedy, Herberte,“ dodával jsem na to, „podívejme těm našim věcem na zoubek.“</p>
			<p class="MLP_text ParaOverride-1">Čerpali jsme pokaždé hluboké uspokojení z&#160;toho, když jsme se za tím účelem dohodli na určité chvíli. Vždycky jsem si myslel, to že je vážné řešení, to že je způsob, jak čelit problému a&#160;popadnout býka za rohy. A&#160;vím, že Herbert smýšlel stejně.</p>
			<p class="MLP_text ParaOverride-1">Objednali jsme si vždycky k&#160;obědu něco zvlášť vybraného a&#160;k&#160;tomu láhev něčeho rovněž ne docela všedního, abychom se pro tu práci morálně posílili a&#160;byli s&#160;to se s&#160;úkolem zdárně vyrovnat. Po obědě jsme vytáhli svazek per, hojnou zásobu inkoustu a&#160;slušnou porci papíru na psaní i&#160;pijáku. Mít kolem sebe množství psacích potřeb, v&#160;tom totiž bylo něco utěšujícího.</p>
			<p class="MLP_text ParaOverride-1">Potom jsem vzal arch papíru a&#160;nahoře jsem přes celou šíři krasopisně nadepsal záhlaví „Soupis Pipových dluhů“ a&#160;velmi pečlivě jsem připojil ještě „Barnardův dvůr“ a&#160;datum. Rovněž Herbert si vzal arch papíru a&#160;s&#160;podobnými okolky jej shora nadepsal „Soupis Herbertových dluhů“.</p>
			<p class="MLP_text ParaOverride-1">Každý jsme se potom obraceli pro doklady k&#160;změti pomačkaných papírků na hromadě vedle sebe, papírků předtím poházených po zásuvkách, proděravělých nošením po kapsách, ohořelých od zapalování svíček, zastrkaných po nevím kolik týdnů za rám zrcadla i&#160;jinak poškozených. Skřípot našich per při psaní nás nesmírně vzpružoval, a&#160;to do té míry, že mi chvílemi bylo zatěžko vidět nějaký rozdíl mezi tímto poučným obchodnickým počínáním a&#160;mezi skutečným zaplacením. Po stránce záslužnosti mi obojí připadalo asi tak stejné.</p>
			<p class="MLP_text ParaOverride-1">Když jsme nějakou chvilku psali, ptával jsem se Herberta, jak mu to jde. Herbert se pravděpodobně při pohledu na tu záplavu cifer nejvýš zkourmouceně poškraboval ve vlasech.</p>
			<p class="MLP_text ParaOverride-1">„Narůstá to, Händle,“ říkával Herbert, „na mou duši to narůstá.“</p>
			<p class="MLP_text ParaOverride-1">„Buďte pevný, Herberte,“ odpovídal jsem mu a&#160;s&#160;náramnou horlivostí jsem se rozháněl perem. „Podívejte se věci do tváře. Vnikněte do svých číslic. Fixujte je, až nebudou vědět, čí jsou.“</p>
			<p class="MLP_text ParaOverride-1">„To bych rád, Händle, jenže ony spíš fixují mne, že já nevím, čí jsem.“</p>
			<p class="MLP_text ParaOverride-1">Můj rozhodný postoj míval přesto svůj účinek a&#160;Herbert se pouš­tí­val zase do práce. Po chvíli však obyčejně znovu ustával pod záminkou, že nemá účet od Cobbse, nebo od Lobbse, nebo od Nobbse, podle okolností.</p>
			<p class="MLP_text ParaOverride-1">„Tak to odhadněte, Herberte&#160;– odhadněte to nějak okrouhle a&#160;tu sumu zapište.“</p>
			<p class="MLP_text ParaOverride-1">„Vy jste báječně vynalézavý člověk!“ odpovídal můj přítel s&#160;obdivem. „Opravdu, vaše obchodní vlohy jsou vysoce pozoruhodné.“</p>
			<p class="MLP_text ParaOverride-1">Já si to myslel také. Při těchto sedánkách jsem si u&#160;sebe potvrzoval pověst prvotřídního obchodníka&#160;– pohotového, rozhodného, energického, střízlivého, chladnokrevného. Když jsem měl soupis všech svých závazků hotový, porovnal jsem každou cifru s&#160;účtem a&#160;odfajfkoval ji. Sebeuspokojení, s&#160;nímž jsem jednotlivé položky zatrhával, bylo pro mne pocit přímo slastný. Když jsem už neměl co zatrhávat, složil jsem všechny účty na stejný formát, na rub každého jsem napsal rubrum a&#160;celou hromádku jsem svázal do úhledného balíčku. Totéž jsem potom udělal Herbertovi (který skromně podotkl, že nemá můj administrativní talent) a&#160;měl jsem pocit, že jsem mu jeho situaci lapidárně objasnil.</p>
			<p class="MLP_text ParaOverride-1">Moje obchodní zvyklosti měly ještě jeden světlý rys, který jsem nazýval „necháváním rezervy“. Například dejme tomu, že Herbertovy dluhy dělaly sto šedesát čtyři libry, čtyři šilinky a&#160;dvě pence, tu jsem řekl: „Nechte si rezervu a&#160;počítejte je za dvě stě liber.“ Nebo dejme tomu, že moje vlastní dluhy dosáhly výše čtyřikrát větší, tu jsem si nechal rezervu a&#160;počítal je za sedm set. Řečené nechávání rezervy jsem pokládal za vrchol rozumnosti, ale musím přiznat, zahledím-li se do minulosti, že to podle mého dnešního soudu byl výmysl drahý. Vždycky jsme totiž hned vzápětí nadělali nové dluhy v&#160;plné výši ponechané rezervy, ba někdy pod dojmem volnosti a&#160;platební schopnosti, kterou člověku vnukala, jsme ji daleko překročili a&#160;museli vysadit „rezervu“ novou.</p>
			<p class="MLP_text ParaOverride-1">Ale po těchto průzkumech naší finanční situace nastával pokoj, oddech, ctnostné uklidnění, které na nějaký čas obdivuhodně pozdvihlo moje mínění o&#160;vlastní osobě. Uchlácholen svým úsilím, metodičností i&#160;Herbertovými poklonami, zůstával jsem sedět s&#160;oběma našimi úhlednými balíčky na stole mezi psacími potřebami před sebou a&#160;cítil jsem se spíš jako nějaká banka než jako soukromý jedinec.</p>
			<p class="MLP_text ParaOverride-1">V&#160;těchto slavnostních chvílích jsme zavírali vnější dveře, aby nás snad někdo nevyrušil. Jednoho takového večera, když jsem se právě kochal svými vznešenými pocity, jsme zaslechli, jak škvírou v&#160;řečených dveřích proklouzl dopis a&#160;dopadl na zem. „Je to pro vás, Händle,“ pravil Herbert, který vyšel na chodbičku a&#160;hned se s&#160;ním vrátil, „a doufám, že se nic vážného nestalo.“ To byla narážka na tlustou černou pečeť a&#160;obrubu.</p>
			<p class="MLP_text ParaOverride-1">Sdělení neslo podpis Trabb a&#160;spol. a&#160;jeho obsah byl prostě ten, že jsem velectěný pán a&#160;že si mi dovolují oznámit, že choť pana J. Gargeryho odešla ze světa vezdejšího minulé pondělí dvacet minut po šesté hodině večer, a&#160;že prosí o&#160;mou účast při uložení do země příští pondělí ve tři hodiny odpoledne.</p>
		</div>
</body>
</html>